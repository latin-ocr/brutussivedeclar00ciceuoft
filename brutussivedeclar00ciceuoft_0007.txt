PRAEFATIO.

Cum ante annos ferme decem et octo Brutum expla-

nandum mihi sumpsissem, negotii magnitudinem per-
spiciebam quidem, sed feliciter sustinendo parem me
minime videbam. Plurima enim cum corrupta esse ap-
pareret, subsidia emendandi vix ulla suppetebant. Nam
scriptorum librorum copia nulla erat, editi autem alii
aliis videbantur mendosiores. ln tantis rei gerendae
angustiis constitutus cum manum scriptoris restituendi
spes exigua esset, necessario magis ad explicationem
rerum, quarum in Bruto insignis copia et ad cognoscen-
dum iucundissima exstat, defluebam. Hinc orta est illa
eloquentiae Romanae historia, quae, cum fortasse plus
iusto placuisset et iudices aequissimos experta esset,
alios ad conquirendas oratorum reliquias, alios ad telam
a me inchoatam rectius et copiosius pertexendam ex-
citavit. Huius igitur operae quamvis rudis et imperfectae
ne nunc quidem poenitet3 ea, quae in scriptorem eram
commentatus, dudum damnaveram. Sed cum ante novem
annos Romae versarer, non solum libros de Oratore
copiis Lagomarsinianis adhibitis rectius constituendi co-
piam nactus sum, sed etiam Brutum, in quo Orellius
editione principe et codice Parisiensi usus plurima egregie
correxisset, hic illic emendandi et recensionis illius firma-
menta gravissima reperiendi spes affulsit.

