xv1 PRAEFATIO.

libris scriptum errore pervulgato, et verto, vorsus, nisi
cum in poetarum antiquiorum reliquiis exstant, ut 19, 76„
probanda propter nimiam vetustatis speciem non puto
pauculisque ea locis in libris emicant, velut 40, 150. in
Lg. S. et 53„ 46, 172. in Ottoboniano.

Rariora in libris sunt nec spernenda tamen, cum
bonos auctores habent, reicere, abicere, ut 8, 31. 51, 192:
vide Comm. Cr. in de Or. Ι. 42, 180, seclum, vinclum,
ut 19, 75: v. l. c. I. 43, 194.; reppuli, repperi, rettuli,
quattuor, velut 23, 89. 37, 136. 58, 212. 64, 229; v. l. c.
ΙΙ. 24, 100. Sed ne in his quidem consuetudo eadem
est et immutabilis.

Set, illut, aput scribere ineptum iudico. Cum Quin-
tilianus dicit d t, b p in fine vocabulorum pronuntiando
non dignosci itaque illa promiscue scribi, cavere nos
plane iubet, ne a recepta scriptura desciscamus. Addit
etiam ad et ac a plerisque non magis scriptione quam
pronuntiatione distingui3 quae tamen nostro tempore no-
vatorem experta non sunt. Neque video quidni, si illut
probemus, etiam quit sumendum sit et it pro quid et id,
cum illa minime infrequentiora in libris sint, quam set
et aput.

Ilaec mihi huic meae operae praefanda videbantur.
Superest, ut peritos harum literarum existimatores rogem,
ut hunc quoque studiorum meorum fructum cognitione et
iudicio benevolo indignum ne iudicent.

Scribebam Islebiae in gymnasio regio Cal. Martiis
a. MDCCCXLIV.

 

