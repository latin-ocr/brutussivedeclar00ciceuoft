4 BREVIS ELOQUENTIAE ROM. HIST.

cui et se totum dicaverat et debebat omnia, cum multis
verbis id agit, ut doceat conditas eloquentia civitates, posita
politioris immanitatis fundamenta, obliteratam morum seri-⁸
tatem, discordias et bella sedata, malis cum publicis tuin
privatis occursum esse. Haec ille ex improbatis illis libris
de Inventione (²) in dialogos de Oratore ornatiora trans-
tulit (3); qui cum eo tempore scripti sint, quibus Cicero
eloquentia florebat, non mediocriter pugnat ea disputatio
cum contraria sententia, qua beneficia illa ad philosophiam
quasi parentem resertffl). Quippe cum posteriora illa scripsit,
libera re publica a Caesare sublata campus non erat di-
sertis viris, in quem quasi excurrentes ingenii praestantiam
ostenderent. Rectius sane in sermonibus de Oratore Scae-
vola, qui contra personatum Ciceronem disputans inducitur,
omnem illum cultioris vitae fructum prudentiae civili ac-
ceptum refert; etsi naturae humanae illa praestantia est, ut
ad summa quaeque, cum primum divino beneficio ex feritatis
socordia excitata esset, sponte sna laberetur.

ς. 2.

Eloquentiae Romanae principia.

Illud autem intellexisse Ciceronem credibile est has
eloquentiae laudes, utcunque de iis existimaveris, rerum
gestarum monumentis consignatas non esse: ita huius artis,
ut ceterarum, initia vetustatis quasi caligine obscurantur.
Prudenter fecit igitur, quod in Bruto (5) de originibus elo-
quentiae Romanae disserens principibus quibusdam civitatis
dicendi laudem nisi suspicando et coniectando non tribuit.
Si erant diserti, erant pro ratione aetatis et eruditionis eius,
quae ante debellatam Italiam et accuratiorem Graecorum
notitiam esse potnit. Neque exstant ulla literarum monu-
menta tam antiqua aut ea fide digna, ut plus quam in-
certam dictorum factorumque famam nanciscaris. Gens enim

2) ¹· Ῑ S‘l‘l- 3) 1. S. quibus a Crasso dictis confer Scae-

volae disputationem contrariam e. 9 sqq. 4) TUSC· V· 25 5·
5) (τ. Η.

