BREVIS ELOQUENTIAE ROM. HIST. ἶ

apud praetores et iudices Areopagitarum illa severitate prae-
ditos agebantur (¹¹); et causae publicae populi tributim cen-
turiatimve convocati suffragiis iudicatae in criminibus et
testimoniis totae versabantur. In populo autem exorando
noxiis non sane multum spei erat, cum neque essent elo-
quendi lenocinia nec pecuniis largiendis et ambitu iuvarentur,
et hominibus illis pravi moris esse videretur misericordiam
sibi precibus et fletu extorqueri. Duas causas publicas
illustres, utramque belli Hannibalici tempore actam, Livius
commemorat, quae causae totam arrexisse civitatem videntur:
qua re, si tunc eloquentiae aliquod munus fuisset, non ta-
cuisset. Harum altera M. Postumii publicani est (¹²), altera
Cn. Fulvii Flacci praetoris (¹3). Neutra ab eloquentibus
tractata, qui nulli tunc in iudiciis versabantur: in illa publi-
cani pro socio vim intentaverant severo senatus consulto et
graviore actione prohibitam3 in hac Q. Fulvii quater con-
sulis, qui rei frater erat, preces valiturae videbantur, nisi
senatus e re publica esse negans Q. Fulvium ab obsidenda
Capua discedere pervicisset‚ ut reus damnaretur. Rectius
profecto illa aetas iudicabat, quam Ciceronis, cui mendax
orationis ornatus et miserationes pro indignissimis adhibitae
adeo placebant, ut publica utilitas privatis studiis plerumque
posthaberetur. Regnare in iudiciis, nocentissimos eripere
invidiae populari, ius et iniuriam oris temperamento miscere
ambitiosis seculis magnum et regale visum est, sed incor-
rupto hominum veterum iudicio displicuit. m Generis de-
monstrativi, quod tertium eloquentiae ponunt artis scriptores,
laudationes funebres sunt, quibus, cum antiquissimae essent
in re publica Romana (Η), nihil tamen ab eloquentia magis
alienum iudicat Cicero (¹5). Aliter nos iudicaturi videmur,
si eiusmodi laudationes nunc etiam legere liceret. Cum enim
minus ad res defunctorum gestas extollendas, quam ad aemu-

ll) Nihil de contrario probavit hVestermann Hist. Eloq. R.
p. ⁶28. 12) Liv. XXV. 3. 13) Liv. XXVI. 2. 14) Dion.
Hal. V. 17. Plut. Popl. 9. Cic. Brut. 16, 61. 15) Cic. de Or.
11. 84. 341.

