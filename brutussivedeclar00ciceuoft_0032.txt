12 BREVIS ELOQUENTIAE ROM. HIST.

ς. s.

Secunda aetas eloquentiae Romanae.

Secmnlam eloquentiae Romanae aetatem a finito inde
bello Hannibalico ad Gracchos usque pertinere voluimus3
qua aetate notitia quaedam literarum Graecarum Romam
perlata est, ut cultior humanitas incrementa caperet, sed
eloquendi ars paene rudis maneret nec praeceptis et imi-
tatione Graecorum nisi apud paucos et in paucis proficeret.
Principia culturae et literarum Graecarum cum Romanis
communicata circa finem belli Punici primi accepimus; sed
tanta erat Romanorum in institutis suis tuendis tenacitas,
ut ad Sullae usque aetatem ne senatores quidem omnes
Graece scirent et Molo Rhodius primus sine interprete iu
senatu auditus sit. Fortasse dolendum, quod cultus do-
mestici apud Romanos fios, cum nondum enatus esset,
interventu Graecorum exstinctus nunquam ad maturitatem
quandam pervenerit. Verum si Romani in summis poetis
et historicis Homero Sophocle Thucydide Xenophonte imi-
tandis stetissent, nec in poesi ad versificatores Alexandrinos
doctiores quam ingeniosiores descendissent nec historiae
scribendae exempla a scriptoribus Alexandri sumentes res
ornatu extollere quam narrare et exponere maluissent,
melior profecto et prosperior literarum Latinarum proventus
fuisset. Sed nec haec fusius exsequi opus est nec elo-
quentiam Graecam hac aetate imitatione exprimendam Ro-
mani sibi sumpserunt; ad quam si quid ex Graecis literis
profecerunt, hoc ingenio ad universam humanitatem magis
magisque exculto debetur.

§- 9.

Adolescentiuin institutio.

Viris principibus iure maius et honestius visum est in
legibus et institutis patriae tuendis et imperio augendo
temperandoque versari et senatoris imperatoris iuris consulti
humeribus satisfacere, quam rebus ludicris et otio consu-
mendo idoneis dare operam. Hanc voluntatem apud pleros-

 

 

 

 

