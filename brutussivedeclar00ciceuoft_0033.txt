BREVlS ELOQUENTIAE ROM. HIST. 13

que augebat Graeculorum vaniloquentia, ut pauci essent,
qui transmarinas et adventicius artes mirarentur, quem ad
modum P. Sulpicius Gallus astrologus fecit, pauciores etiam
sese didicisse faterentur. Populo ne displicerent, sese
artium peritiam dissimulasse Antonius et Crassus apud
Ciceronem (⁴²¹) asseverant et hanc popularem opinionem ad
Ciceronis aetatem mansisse huius testimonio usus haud
obscure prodidit Quintilianus (⁴3). Nec, nisi ita fecisset,
pluribus verbis Cicero in Archiana se, quod poetis et phi-
losophis operam daret, excusaturus erat. Mansit igitur in
plurimis, quae fuerat, iuventutis disciplina. Postquam enim
literarum initia sive legendi scribendi calculos supputandi
rudimenta pauculis poetarum versiculis et duodecim tabu-
larum carmine ediscendo percepissent, sumpta toga virili
deducebantur ad senes et honoratos, ut de iure respondentes
audirent, iudiciis adessent, senatoriis sententiis popularibus
contionibus auscultando (⁴¹⁴) legibus more publico prudentia
civili magis usu quam arte imbuerentur. Hunc iuventutis
erudiendae morem, quem Ciceronis pueri aetate adhuc vi-
guisse constat, magnas in imperio orbis parando partes
habuisse probabile est. Aliis enim in alioruin vicem suc-
crescentibus virorum egregiorum propago nunquam deficie-
bat(⁴5). Sed literarum cum Latinarum, tum maxime Grae-
carum notitia plerosque etiam civitatis principes mediocriter
imbutos fuisse inde efficitur, quod paulo antiquiores Gracchis
M. Lepidus Porcina Ser. Galba C. Carbo ne iuris quidem
satis gnari fuisse feruntur (⁴⁶). Quin multis annis post nec
Crassum satis peritum et Antonium prorsus rudem fuisse
literarum constans hominum erat opinio, in qua refutanda
frustra copiosus est Cicero (⁴⁷).

42) Cic. de Or. Π. l, 4. 36, 153. 43) Quintil. XII. 9, 5.
44) cic. de Or. 111. 2, 5. 45) Nemo huius aetatis sanctitatem
et morem adolescentes in sinu parentum honoratorumque contu-
bernio ad res praeclare gerendas instituendi eloquentius deploravit
quam scriptor dialogi de oratoribus c. 28. 33 sqq. 46) Cic. de
Or. l. 10, 40. 47) Cic. de Or. ΙΙ. l sqq.

