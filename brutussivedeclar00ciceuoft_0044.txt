24 BREVIS ELOQUENTIAE ROM. HIST.

ad filium hahuisse videtur, Gellius laudat (33); epistolarum
multis locis Priscianus meminit, quas easdem epistolicarum
quaestionum vocabulo significari puto apud eundem illum,
quem modo antestati sumus, literatorem (³9); denique ἄπο-
φθέγματα claritudine multa fuerunt: quae non a Plutarcho
modo afferuntur, sed Cicero libro de Oratore secundo varia
inde iocorum exempla deprompsisse credendus est. Horum
scriptorum omnium reliquias colligere non est huius loci: ut
in orationum partibus servatis huic operae supersedere possi-
mus, Meyeri diligentissima opera effectum est, a quo viro
quihus rebus dissentiamus supra indicavimus.

Eximias Catonis virtutes nemo magnificentius quam Li-
vius extulit (⁴¹⁰). Conveniunt cum hoc Plinius (⁴¹), cum opti-
mum senatorem oratorem imperatorem vocat, Nepos (⁴¹2) Ma-
crobius (43) Aurelius Victor (4⁴). Sed de genere dicendi eius
minus expeditum iudicium est. Cicero enim cum in Bruto
tantis laudibus Catonem ornasset, ut, si non satis aptam
compositionem et verba pro illa aetate minus elegantia ex-
ceperis, nulla virtus oratoria ei deesse videretur, dignumque
haberet, quem cum politissimo oratore Lysia compararet (⁴5):
ut re in utramque partem disputata media quaedam sententia
vera lectori videretur, Atticum contra illas laudes dicentem
introducit et plurimas illarum partes suis argumentis in-
fi1·n1a11ten1(⁴⁶). Sed si haec et alia Ciceronis (47) Livii Quin-
tiliani (43) testimonia colligimus, quae ei defuerunt seculo
horridiori ascribemus, multa et egregia, quihus insignis fuit,
summo ingenio studio indefesso accuratis, ut tempora erant,

38) Gen. xl. 2. Nonius p. 464. Merc. Serv. ad Virg. Georg.

1. 46. 39) Vll. 10. 40) XXXIX. 40. 41) Hist. Nat.
vll. 27. 42) Nep. Cat. M. 3. 43) ad Somn. Scipion. 11. 17.
44) c. 47. Huius quidem laus firmiore fundamento nititur, si verum
est, quod magni viri Burghesius et Niebuhrius existimant, libellum
illum ex titulis statuarum fluxisse, quos Augustus in foro suo cla-

rissimis viris posuerat. 45) Cic. Brut. 17, 65 sqq. 46) Cic.
Brut. 85, 293. 47) Cir. de Or. 1. 37, 173. Nam 111. 33, 135.
de sola rerum peritia quamvis oratori necessaria agitur. 48) Liv.

XXXIX. 40. Quintil. ΧΠ. 11, 23. 10, 10.

 

