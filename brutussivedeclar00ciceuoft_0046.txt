26 BREVIS ELOQUENTIAE, ROM. HIST.

mam literarum Graecarum sibi parasset cognitionem, etiam
eloquens habitus est et reliquis rebus ornatus et elegans (55).
Eodem tempore Ti. Sempronius P. F. Gracchus vixit, qui,
cum P. Africano adversus obtrectatores quamvis inimicus
opem tulisset, Corneliam eius filiam in matrimonium accepit.
1s cum iustitia sua praetor Hispaniam pacasset‚ consulatum
gessit a. 5773 post censor optime de re publica meruit liber-
tinos omnes in unam Esquilinam tribum conficiendo. Hunc
gravem et eloquentem Cicero in Bruto iudicat, quippe elo-
quendi artem et plurimos etvantiquissimos Romae cultores
reperisse ostensurus; nam alio loco verius existimans haud-
quaquam eloquentem dicit (5⁶). Graecam huius viri oratio-
nem apud Rhodios habitam Cicero affert (5⁷); sed Livius
legit etiam illam, quam in causa Scipionis maioris habilit(5⁸).

Sequuntur viri haud paulo maiores et non tam rebus
gestis quam vitae necessitudine et consortio ita coniuncti, ut
a veteribus semper una nominari soleant, Ρ. Africanus minor
et G. Laelius. P. Africanus filius erat L. Aemilii L. F. Pauli
eius, qui Persen regem ad Pydnam vicit a. 586. Adoptatus
cst a maioris Africani filio, ne stirps huius interiret, unde
agnomen more Romano Aemiliani traxit, quo tamen perraro
nec, nisi ut a maiore Africano distinguatur, appellari solet:
indita enim sunt clariora ex rebus gestis agnomina Africani
et Numantini. Natus erat a. u. 569: mortuus est enim an-
num quinquagesinum sextum agens a. 625. Aedilitatem cu-
rulem petiturus erat in a. 607, cum legibus solutus et consul
creatus est, quia huic soli Carthaginiensis belli molem com-
mittendam Romani putabant. Iterum consulatus mandatus
nec opinato, ut alterum Romanorum terriculamentum Nu-
mantiam duohns exercitibus circumventis et ad foedus facien-
dum coactis formidolosum tolleret a. 620. Inter duos illos
consulatus media intercedit censura cum L. Mummio Achaico
parum concors a. 612 (59). Cum Gracchanae factioni con-

55) Cic. l. c, 56) l. c. ξ. 79. quo loco temperandam laudem
docebit comparatus alter de Or. 1. 9, 38. 57) Cic. Brut. 20, 79.
58) Liv. xxxvm. 56, 10. 59) Cic. de Or. ΙΙ. 66, 268. Festus
p. 235. ed. Lindenl. Cur lustrum illud infelix dicatur non constat.

 

 

