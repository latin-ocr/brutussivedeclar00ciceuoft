BREVIS ELOQUENTIAE ROM. HIST. 31

utriusque non obstat3 accedit disertum Ciceronis testimo-
nium (θ’), quo dubitationes Glandorpii aliorumque tolluntur (⁹⁴²).
Hic patris cum maiore Africano amicitiam discordi cum L.
Scipione Asiatico consulatu discussam cum illius nepote ita
videtur repetivisse, ut, quanto aetas eius cultu politiore
profecisset, tanto virorum familiaritas posteris esset illustrior.
Laelius plebeiam aedilitatem, cuius magistratus primi certa
memoria exstat, eodem anno gessit, quo Africanus curulem
petiturus ad consulatum evectus est, a. 607. Qua de causa
reliquorum magistratuum consortium cum Africano habere
non potuit. Ne illud quidem satis constat quando tribunatum
Laelius gesserit: nam quod tribunum Pighius ponit a. 603
ea de causa probari non potest, quod curulem aedilitatem
ex tribunatu plurimi petierunt, sed plebeia aedilitas semper
habita est infra dignitatem tribuniciam. Sed memorabilis
tribunatus est propter honorificentissimum Sapientis cognomen
Laelio inditum, cuius rei cansam Plutarchus aperit (⁹3). In-
stituerat enim, ut plebi inopi opitularetur, legem agrariam
ferre: sed cum optimates vehementissime obniterentur, rem-
publicam gravius turbatum iri praevidens abiecit. Praetor
a. 608 sane popularem de sacerdotibus non a collegio
cooptandis, sed a populo creandis legem Liciniam dissua-
sit tennitque, ut antiquaretur: ita vetustissimus cooptandi
mos multis demum annis post lege Domitia sublatus est.
Haec est clarissima illa de collegiis oratio (9⁴), qua Laelio
fama illa de auguralis disciplinae eximia cognitione maxima
parta est (95). Ex praetura Laelius Hispaniam ulteriorem
provinciam sortitus quamvis in minore materia sese Scipionis
gestorum non indignum aemulatorem ostendit3 fregit enim
Viriathum Lusitanorum ducem, ut succedentibus bellum facile
ad conficiendum relinqueret (9⁰). Cum consulatum peteret,

 

91) Cic. Phil. XI. 7. 92) Gland. Onom. p. 515. 93) Plut.
Tib. Gracch. S. Non pugnat, sed confirmat recte intellectus Cic.
Fin. 11. 8, 24. Hinc doctum per ὑπαλλαγὴν vocat Quintil. Vlll.
6, 38., quod non intelligebat SpaldingiuS. 94) Cic. N. D. 111.
2, 5. Brut. 21, 83. 95) Cic. Phil. 11. 33, 83. 96) Cic. Off.
ΙΙ. 11. 40.

