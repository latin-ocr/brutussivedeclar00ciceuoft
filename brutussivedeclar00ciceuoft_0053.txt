BREVIS ELOQUENTIAE ROM. HIST. f 33

veri simile videbitur. De prioribus honoribus ab eo gestis,
si praeturam excipias, non constat: coniectura tamen pro-
babilis videtur hunc esse illum Ser. Galbam, qui tribunus
militum seditiose contionando viro eximio L. Paulo triumphum
- de rege Perse ereptum ibat. Ea res enim incidit in a. 587,
ut aetati Galbae conveniat, nec de nihilo Livius (5) apposuisse
videtur testimonium de eloquentia turbulenti hominis M. Ser-
vilii adversarii ore prolatum: ingenii (lenique et morum
maxima videtur similitudo. Praeturam gesserat a. 603, quo
tribunus plebis Laelius erat. Ex magistratu Lusitaniam
provinciam sortitus clade accepta maxima Lusitanos nihilo
minus summa animi generositate pacem offerentes turpiter
decepit; per simulationem enim datae fidei exercitum inermi
multitudini circumdedit, novem millia (alii triginta millia
dicunt) trucidavit, ceteros captos sub hasta vendidit. Veri
simile est triginta millia fuisse dediticios omnes: quem utrum-
que numerum confusum aut errore scriptorum aut lubidine
rem in maius augendi puto. Hinc maxima invidia conflata
L. Scribonius Libo tribunus legem tulit, uti Lusitani, qui
in Galliam venum dati essent, in libertatem restituerentur.
Quam rogationem aut cum accusatione Galbae coniunctam
fuisse aut a M. Catone, qui eam acerrime suasit, in accu-
sationem conversam esse oportet (⁶). Huic et Q. Fulvius
Nobilior cos. a. 601 saepe in senatu a Catone probris
laceratus et ipse Galba respondit,· qui quo modo se ei flammae
eripuerit Cicero in Bruto exposuit(⁷). Tres Galbae in hac
causa erant orationes; duae adversus Libonem tribunum ro-
gationemque eius (ὃ), una adversus M. Cornelium Cethegum,
qua Lusitanos a se circumventos, quod sibi insidias struerent,
fatebatur(⁹). Tamen aliquot annis post consulatum est ad-
eptus a. 610. Quando decesserit non est compertum3 non

5) Liv. XLV. 37, 3. 6) Liv. epit. XLIX. Cic. Brut. 22.
7) Liv. l. e. Cic. l. c. Appianus autem Hisp. e. 60. propter pe-
cuniam absolutum dicit. 8) Liv. l. c. 9) Cicero ambigit
Galbae causa num in L. Marcium Μ’ Manilium (a. 605) an in
T. Quinctium Μ’ Acilium consules (a. 604) incidat3 ut ne prae-
torius quidem Galbae annus certus sit.

3

