 

BREVIS ELOQUENTIAE ROM. HIST. ‘35

Scipione Africano suerit inferior. De eius honoribus, si con-
sulatum exceperis, quem C. Hostilio Mancino collega gessit
a. 617, non constat. Post hunc magistratum Hispaniam
imperio prorogato per duos annos pro consule rexit, etsi
ipse quoque ab Hispanis cladem accepit (¹9); qua de re
Appianus multam ei irrogatam dicit (2⁰). Rerum post ab eo
gestarum nulla memoria relicta est, nisi quod primus Ro-
manorum cultius et ad luxum proclive vitae genus secutus
fertur. Adesse enim eum censores iusserunt sive ob domum
HS. sex millibus conductam, ut Velleius, sive ob villam ele-
gantius structam, ut Valerius Maximus narrat. Et hie quidem
L. Cassio auctore multam Aemilio a populo irrogatam affir-
mat (‘-’¹). In quo errasse videtur: fieri enim hoc nisi per
tribunum non potuit. Cassius autem sine (lubio ille est, qui
cum L. Cinna consulatum gessit a. 627, severitatis Cassia-
nae proverbio tritae auctor3 quem aliquot annis post censorem
fuisse suspicamur. Orationum Aemilii unius mentio fit, uti
lex Aemilia abrogaretur (22): quae num Aemilia sit anni 321
de censura annua et semestri, an una ex Scauri legibus a.

640 latis incertum est. Vivere enim et in foro dicere ad ⁶

eum annum usque M. Porcina sane potuit. Hic etsi non
cultior literis quam Galba fuisse putandus est (23), insigni
tamen laude ornatur a Cicerone (2⁴). Dicitur enim in illo
primo Romanorum apparuisse lenitas Graecorum, ut verborum
asperitas cultiori elocutioni cessisse videatur, deinde verborum
comprehensio s. artificium periodi struendae et artifex stilus.
Igitur ad eius exemplum se finxerunt C. Gracchus et C. Carho.
Rhetor, qui ad Herennium scripsit, Porcinam cum Scipione
Galba Crasso aliis in exemplis eloquentiae ponit (25).

Huic brevibus adiungimus aetate aut paulo maiores aut
suppareS‚ sed a principatu facundiae remotiores Q. Metellum

 

19) Liv. epit. LVI. 20) App. Ilisp. 83. 21) Vell. ΙΙ. 10.
val. Max. V111. 7, l. Cf. Meyer. p. 195. 22) Priscian. lX.
p. 863. Ρ. p. 456. Κ. Sed contra legem Cassiam tabellariam a Por-

cina dictum esse non efficitur ex loco Cic. Brut. 25, 97., etsi vult
Meyer-us p. 194. 23) Cic. de Or. l. 10, 40. 24) Brut. 25, 95.
25) Ser. Herenn. lv. 5.

3.

