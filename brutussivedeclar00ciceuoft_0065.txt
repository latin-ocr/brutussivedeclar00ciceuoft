BREVIS ELOQUENTIAE ROM. HIST. 45

unius tamen actionis contra legem G. Gracchi frumentariam
memoria relicta est (⁷²¹). Deinde G. Fannius G. F. Strabo,
C. Gracchi olim amicus, cum ope eius deiecto L. Opimio
consulatum invasisset (a. 632), a popularium partibus de-
fecit. In illo magistratu orationem habuit dc sociis ct nomine
Latino, quam sane bonam et nobilem appellans Cicero pluri-
bus argumentis eos refutat, qui a C. Persio literato homine
scriptam aut a nobilibus quid quisque potuisset in eam col-
latum existimabant (⁷³). Sed his longe nobilior, etsi orator
fortasse haud maior, M. Aemilius Scaurus est. Is aequalis
G. Gracchi putandus est nec certe ante a. 595 natus videtur,
qui quaesturam gesserit a. 627. Maiorum euim culpa, ut multis
patricio genere natis accidit, ita iacuerat eius gentis honos et
nobilitas, ut neque pater neque avus ad gerendum magistra-
tum accederent et ille carbonaria mercatura partam pecuniam
sane exiguam filio relinqueret (74). Is cum primum argenta-
riam fecisset, mox ardens ingenio et virtutis specie morum
vitia tegens spe repente concepta ad summa tetendit. Quae-
stura enim gesta aedilitatem a. 631 adeptus est; in qua cum
tenuitate rei a sumptu ludorum faciendo prohiberetur, acriter
habita urbis cura et assidue dicendo iure non minus in se
populum advertit, quam magnificentia ludorum potuisset.
Praetor igitur a. 634, consul a. 639 fuit, suo anno deiectus
a Q. Maximo et C. Licinio (75). Iam tum ingentem eius
famam :fuisse necesse est, cum in ipso consulatu, quod praeter
hunc nemini contigit, senatus princeps lectus sit a censoribus
L. Metello et Cn. Domitio (⁷⁶). Ex consulatu provinciam
Galliam rexit (⁷⁷). Censuram cum M. Livio Druso utilem
struendis operibus publicis gessit a. 6453 sed mortuo collega
Ap. Caeci exemplum imitatus spreta lege Aemilia magistratu

 

72) Cic. Tusc. 111. 20, 48. 73) Cic. Brut. 26, 99. Particulas
eius orationis v. apud Cic. de Or. Ill. 47, 183. Prisc. V111. 4. t. 1.
p. 368 Κ. Charis. p. 116. lul. vict. p. 51. 74) Ascon. ad Cic.
p. Scauro p. 246. Schuetz. Plut. de fort. pop. R. p. 318. Val. Max.
lV. 4, 11. 75) Cic. Mur. 17, 36. 76) Aurel. Vict. 72. Plin.
H. N. 11. 55. 77) Frontinus lv, 3, 13.

