46 BREVIS ELOQUENTIAE ROM. HIST.

abire noluit, donec a tribunis in carcerem ductus est (⁷⁸).
Iterum consul suffectus est L. Cassio a. 648 in praelio a
Tigurinis occiso. Sed cum deiecisset P. Rutilium Rufum am-
bitus reus ab eo factus, cum absolveretur, competitorem eius-
dem criminis postulavit nec pervicit, ut damnaretur, quin non
dubia iudicia de culpa sua audivit (⁷9). Post princeps sena-
toriae scntentiae in summis rebus versatus Ciceroni mirifice
probatur, qui nihil eo sanctius gravius antiquius fuisse dicit.
Est enim mos Ciceronis optimatium principeS, qualescunque
fuerint, propter constantiam in causa scilicet laudabili tuenda
extollere. Et sane Scaurus, cui vita longissima obtigerit,
seditiosis omnibus a Graccho inde ad Q. Varium Sucronensem
summa firmitate restitit (8⁰); nec quod seditiosos dixerit Gi‘ce-
roni crimini dari potest: nam post Gracchos nemo nisi pes-
sima cupiens popularis fuit. At Sallustius (3¹) fortasse G. Lu-
cilium Satirae scriptorem secutus ingenii in Scauro magni-
tudinem cum ea morum fallacia iunctam fuisse iudicat, ut
virtutis simulatione pessima vitia obtegeret. Cuius rei docu-
menta exstant minime incerta. Ille enim legatus in Africa
Adherbalem ab acerba nece non defendit et Calpurnio Bestiae
consuli cum Iugurtha transigendi auctor fuisse creditur; et
cum rogatione Mamilia illi in iudicium vocarentur, quorum
instinctu Iugurtha voluntatem populi Romani elusisset, ipse
quo minus causam diceret effugit eo artificio, ut quaesitor
ipse cum aliis a populo crearetur. Avaritiam etiam C. Memmius
acerbo convicio palam exprobravit (⁸2); nec potest aliter in-
telligi quo modo ingentes, quas filio reliquit, divitias col-
legerit. Sed cum plurimos omnium ordinum inimicos haberet,
in continuis simultatibus consenuit. Inimicitias exercuit cum
G. Memmio acerrimeque in eum iudicio ambitus testimonium

78) Strabo V. 8. Amm. Marcell. XXVII. 3. Plutarchus Quaest.
Rom. p. 342. ed. Hutten. 79) Cic. Brut. 30, 113. de Or. 11.
69, 280. 80) Ciceronis iudicia vide Off. Ι. 22, 76. 30, 108.
Cf. val. MaX. V. 8, 4. (le Or. 1. 49, 214. p. Sextio 17, 39. Brut.
29, Ill. Sl) Sallustius in Iugurtha 15. 25. 28. ²29. 32. in primis
c. 40. Is an Cicero rectius iudicaverit ex rebus ipsis gestis patet.

Dissentit Westernmnnus p. 93. 82) Cic. de Or. 11. 70, 283.

 

