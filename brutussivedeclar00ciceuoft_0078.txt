58 BREVIS ELOQUENTIAE ROM. HIST.

ᾹΙ
tate tollere voluerunt, quippe impudentiae magistros (ὃς).
Haec impudentia sine dubio in genere institutionis inerat,
quam totam illi rabularum artificiis iudicio sucum facientibus
accommodabant, minime dissimiles Graecorum sophistis cau-
sam inferiorem victricem reddere ausis. Sed certum est et
in rerum cursu humanis artibus immutabili positum rhetores
illos vix deposita Crassi et Domitii censura rursus in civi-
tatem irrepsisse. Neque enim censorum erat legem sancire
in perpetuum valituram nec edictum censorium ultra honoris
illius spatium observandi necessitas erat. Verum tam novum
erat institutum, tam contempti homines, qui primi docuerunt,
tam tenaces antiqui moris Romani, ut perdiu turpe habe-
retur docere quod honestum erat discere. Itaque peregrini
aut libertini generis homines primi erant eloquentiae Latinae
magistri, nec ante Augusti aetatem Blandus eques Romanus
exstitit, quem primum ingenuae sortis eloquentiam docuisse
dicit Seneca (5⁹). Eorum, qui hac aetate viguerunt, rheto-
rum secundum Plotium solus Μ. Antonius Gnipho claritatem
nominis assecutus est. Is natus in Gallia eruditus Alexandriae
elegantia ingenii et doctrinae plurimos discipulos et egregiam
famam est adeptus et, cum primo instituto grammaticus fuisset,
tamen etiam rhetoricam tanto plausu docuit, ut Ciceronem,
nec adolescentem, sed honoratum atque adeo praetorium
auditorem habuerit (⁶⁰). Sed is a. 641 natus etsi iam hac,
quam tractamus, aetate floruit, tamen ad famam sui poste-
riore demum tempore pervenit. Debuit autem eam C. Cae-
sari, in cuins domo primum docuisse fertur.

Cum aetas prior oratores quosdam tulisset minime con-
temnendos, aucta cultus et humanitatis elegantia paulo ante
Sullae tempora M. Antonius et L. Crassus tanti exstiterunt,
quanti sine accuratissimis literarum Graecarum studiis, nec
oratorum solum, sed etiam scriptorum et philosophorum
omnium, esse potuerunt. Sed rudes adhuc fuisse elegantia-

58) Totum apponitur a Suetonio l. c. et Gellio XV. ll.
59) Controv. ll. prooemio. Ipsum Plotium Gallum fuisse nomen
arguit: cognomen enim Gallus in tam ignobili homine esse non
potest. 60) Sueton. de illustr. gramm. c. 7.

 

 

