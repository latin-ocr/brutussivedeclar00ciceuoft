BREVIS ELOQUENTIAE ROM. IIIST. 63

Non modo cum L. Crasso de laude oratoria aemulo,
Catulo maiore et Caesare Strabone familiaritatem habuisse
scimus Antonium, sed cum omnibus fere, qui tunc essent,
viris illustribus mutuae benevolentiae vinculo iunctus videtur
fuisse. Neque causa ulla cogitari potest, cur G. Marius,
cuius maerore in defendendo Μ’ Aquilio magnopere adiutus
dicitur, post in internecinum eius odium exarserit. Nam
nec Saturniniani temporis memorIa tantum valere debuit et
Aquilii causa quatuor annis post acta est. Gaudet autem
Cicero non mediocriter, cum gratos fuisse Antonio patruum
ipsius L. Ciceronem et affines L. Aculeonem et Μ. Marium
Gratidianum inculcare potest (³¹). Moribus probatum An-
tonium fuisse puto, quem, quod octo servos habuerit, in
antiquae parsimoniae exemplis ponat Apuleius (⁸²). Nam
quod vulgo prodigorum erat, ut tabulas conficere non crede-
retur, et falsum erat et Cicero ipsius persona indutus re-
futat (33). Sero et leviter literas attigisse et mos plurimorum,
qni tum causis dicendis operam dabant, et ipsius apud Cice-
ronem dict11m(⁸⁴) ostendit. Nam cnm pro consule navigans
in Ciliciam Athenas appulisset, philosophiae praecepta primum
sese gustasse affirmat. Praeterea ius civile, cuius in causis
forensibus maximus usus erat, non ignorabat modo, sed
ignorare prae se serebat, cum non esset peregrinum et ad-
venticium, sed Romanum et domesticum artis genus. Accedit,
quod ne emendate quidem loquebatur, sed eis verbis, quibus
in vulgus etiam minus cultis uti mos erat, auditoribus ab
oratore satis fieri posse putabat.

Cicero sane in libris de Oratore id agere videtur, ut
Antonius literas Graecas optime cognosse et acute iudicasse,
sed propter aequalium superstitionem a peregrinis artibus

 

Appian. B. Civ. 1. 72. val. Max. V111. 9, 2. IX. 2, 2. Vell.
ΙΙ. 22.

81) Cic. de Or. ll. 1, l. 82) Apul. de mag. p. 31. Βὶρ.
83) Cic. de Or. ΙΙ. 23, 97. Vetus interpres Verrinarum de filio
Antonio Cretico intellexit, qui sane prodigus. Correxit Lipsius

Var. Lectt. 1. 7. p. 803. 84) Cic, de Or. 1. 18, 82.

