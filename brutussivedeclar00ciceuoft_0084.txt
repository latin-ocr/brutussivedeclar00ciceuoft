64 BREVIS ELOQUENTIAE ROM. HIST.

abhorrentium dissimulasse videatur (⁸5): sed qui rationem et
consilium eorum librorum accuratius introspexerit, rem plane
aliam esse intelliget. Erat enim hoc, ut colloquio ad Pla-
tonicam rationem instituto duas contrarias de eloquentia
sententias, essetne illa ars an usus quidam artis expers, inter
se compararet. Id ut elegantiore quadam specie praetexe-
retur, utrique sententiae oratores ante suam aetatem prae-
stantissimos praefecit. Horum Crassus Ciceronis sententiam
defendit oratorem esse non posse, nisi qui omnium literarum
ambitum studio suo emensus quicquid bonarum artium sciri
posset mente complecteretur: quae sententia tum apud Ro-
manos nova erat necdum usu recepta. Alteram Antonius
tuetur, oratorem non fieri, sed nasci; literas utiles, non
necessarias: quam artium iutHcandarum rationem Romanis
antiquitus placuisse scimus. Quod si Antonium eruditissimum
fuisse, sed eruditionis suae dissimulatorem Cicero affirmat,
factum ea de causa est, ne plane imperito homini partibus
in colloquio praecipuis assignatis ille et eo munere indignus
et iniuria summus orator habitus videretur (⁸⁶). Et hinc et
ipsi de Antonio recte iudicare discemus et Ciceronis iudicium
recte intelligemus. Fuit enim Antonius natura magnus et
admirabilis orator, sed nihil didicerat, nisi usu; literatis
auscultabat non propter necessitatem discendi, sed ut sese
oblectaret3 sorum ludum existimabat, in quo discendum
esset (⁸⁷). Haec si tenuerimus, Ciceronis in Bruto iudicium
sequentes satis honorifice de Antonio existimabimus (⁸3). In-
ventione ordine partitionis et disponendorum argumentorum
vehementia commiserandi actione denique apta et affectus
plenissima omnes suae aetatis oratores superabat. Sed haec
bona magis iudicialem oratorem adiuvabant reos quamvis
noxios qualicunque ratione a damnatione tueri cupientem,
quam virum in re publica gerenda magnum et cum suadendis

85) Cic. de Or. 11. l, 4. 36, 153. 86) Non adversatur huic
sententiae, quod Sulpicium et ipsum Ciceronem de rebus oratoriis
edocuisse dicitnr de Or. 11. l, 3. l. 21, 923 erat enim periti, non
literati. 87) Cic. de Or. Ι. 21, 89. 88) Cic. Brut. 37 sqq.
es. (le Or. lli. 9, 32.

 

 

