26 BREVIS ELOQUENTIAE ROM. HIST.

latum petisset, repulsam passus a. 661 (65), M. Herennium
hominem ignobilem sibi nobilissimo praelatum vidit. Ita sum-
mum magistratum anuo demum 663 assecutus est. Sic natus
videbitur anno fere 615, quaesturam administrasse a. 645,
tribunatum a. 650, aedilitatem cum M. Herennio a. 653. In
tribunatu legem agrariam tulit, sed senatus adversa voluntate
animadversa abiecit levitate eo minus laudabili, quod in com-
mendanda lege multa in modum eorum disseruit, qui pessimo
exemplo populares essent: velut, quod Cicero retinuit, non
esse duo homiuum millia in civitate, qui rem haberent (⁶⁶).
In aedilitate cum nullum munus edidisset, sese sine ulla
largitione summos honores adeptum iure quidem dicere po-
tuit, sed adversam tamen populi voluntatem expertus est.
Consul vehementissime adversatus est M. Livio Druso tribuno
id agenti, ut senatus ascitis quidem equitibus trecentis auge-
retur, sed iudicia una cum equitibus exerceret, quod legis
Serviliae olim nou perlatae argumentum fuerat. Hinc nou
exiguas partes habuisse credendus est in sociis Italicis ad
arma compellendis. Nec magni faciendum, quod urgente rei
publicae necessitate, hoc est bello Marsico erumpente, cum
inimicis in gratiam redisse dicitur (⁶⁷): nec enim id publi-
corum malorum partim ab ipso excitatorum remedium futu-
rum erat, et illorum, quibuscum exercuerat odia, potissimi
iam exstincti erant, L. Crassus orator et M. Drusus. Sed
ingenii quadam calliditate et versutia iudicium lege Varia
tuuc acerrime exercitum intactus effugit, quo multi insontes
oppressi suut, nec tumultu Cinnano pro re publica dimicavit
et Marianis civitatem tenentibus censuram sibi cum M. Per-
perna mandari passus nihil in eo magistratu egit bono cive
aut viro sorti dignum. Nam et avunculum suum Ap. Clau-
dium, quod is Sullanis partibus favere videretur, in senatu
legendo praeteriit (⁶⁸) et consensit, ut libertini in omnes
quinque et triginta tribus dividerentur; quin principem se-

65) Cic. Brut. 45, 166. p. Murena 17, 36. 66) Cic. Off. H.
21, 73. Panlo timidius Cicero hoc ad aequationem bonorum spectare
dicit. 67) Cic. de prov. coss. 9. 66) Cic. p. domo 32.

 

