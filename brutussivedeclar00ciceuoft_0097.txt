BREVIS ELOQUENTIAE ROM. HIST. 2?

naum, cum M. Aemilius Scaurus senex exactae aetatis paulo
ante mortuus esset, L. Valerium Flaccum Marianae factionis
hominem summa ingenii levitate insignem legit (69). Sed
cum Sulla conciliatus et ditatus proscriptorum bonis, ut vi-
detur, coemptis post illius mortem in tumultu Aemiliano for-
tem et constantem clvem egit, ut ipsius maxime sententia
Q. Catulo potestas dictatoria daretur, a quo M. Lepidus
Italia pulsus in insula Sardinia periit (⁷⁰). Hinc in septem
tyrannis numeratus a P. Rullo tribuno videtur, a quibus
Sullanae factionis principibus id temporis res publica tene-
retur (⁷¹).

Moribus Philippus haud iniucundus fuit, sed ad luxuriae
insaniam propensior. Ingentem enim pecuniam in piscinas
impendit, eorum, quos piscinarios appellat Cicero, aetate
primus, ut Q. Hortensio et L. Lucullo viam exemplo suo
monstrasse videatur (⁷2). Oratoriam eius praestantiam, qua
Crasso et Antonio proximus quidem, sed magno intervallo
proximus videbatur, Cicero ita iudicat, ut naturam habuisse
credendus sit ad dicendum in primis idoneam, sed nulla
diligentia cultam. Sollers erat inventione, elocutione facilis,
verbis facetus et in altercando acer ac maledicus. Verum
si Graecis artibus, ut tempora ferebant, eruditus erat, doctrina
minime diligenter usus est. Adeo enim non paratus ad
dicendum aggrediebatur, ut quod primum verbum habiturus
esset nesciret. Hinc in senatoria sententia mediocris orator,
patronus non optimus, turbulentis contionibus satis aptus
fuit (73). Paucarum eius dictionum mentionem fieri videmus,
nec ulla orationum, cum nihil scripserit, a posteritate tractata

 

69) Ipsum Philippum post Flaccum fuisse principem senatus
non persuadet Brossius3 Flaccum enim secutus Q. Catulus Q. F.
ipso adhuc Philippo vivente. 70) Sall. Hist. Ι. 22. Haverk.
p. 945. Cort. 71) Cic. Rull. 111. l. Erant hi: Q. Metellus Pius,
Q. Catulus Q. F. C. Curio C. Cotta L. Lucullus L. Philippus P.
Servilius Isauricus. 72) Plin. H. N. IX. 54. Columella VIII. 16.
Macrob. Sat. 11. p. 389. Ζ. ubi bis vitiose Lucilia· pro Luculli
nomine legitur. 73) Cic. Brut. 47, 173. 50, 186. de Or. 11.
78, 316. 111. 1, 4.

