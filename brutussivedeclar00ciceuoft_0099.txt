BREVIS ELOQUENTIAE ROM. IIIST. 29

L. Sulla Q. Pompeio consulibus tribunus creatus primum
pro legibus civitatis defendendis stetit adiuvante P. Antistio
collega. Oppugnabant enim extraordinariam C. Caesaris
Strabonis consulatus ex aedilitate petitionem (⁸⁰): quo anno
Cicero adolescens totum illius dicendi genus penitus cogno-
vit (⁸⁷). Mox cum C. Mario conspirans ad Sullam imperio
belli Mithridatici depellendum populum gladiatoribus armatis,
quem antisenatum vocabat, ad assentiendum coegit. Legum
ab ipso latarum perversitatis insigne exemplum illa est, quam
de vi eiectis in civitatem reducendis tulit, postquam eidem
rei, cum alio nomine exsulum causa ageretur, paulo ante
esset adversatus (⁸⁸). Sed Sulla gravissima seditione, qua
Q. Pompeii collegae filius interfectus est, urhe cedere coactus
mox cum legionibus a Nola rediit3 urbe expugnata Sulpicius
cnm aliis undecim hostis iudicatus in fuga periit (3⁹).

Cicero Sulpicium a natura praeclarissime instructum
fnisse ad dicendum iudicat. In primis actione valebat, voce
suavi et tamen fortissima, gestu grandi ac paene tragico
praeditus, flumine et cursu verborum insignis (⁹⁰). Damnum
igitur literae Romanae praematuro huius interitu, ut Gracchi,
fecerunt3 idque eo certius dici potest, quo plus profecturus
annis Sulpicius erat ad inventionis copiam et ubertatem. Hac
parte minime valuisse iam ex illo Ciceronis testimonio in-
telligitur, quo P. Antistius, cum diu iacuisset, denique veram
causam nactus C. Caesaris illam petitionem legibus ad-
versantem plura et acutiora dixisse iudicatur, quam ipse
Sulpicius (9¹). Hic, cum magis intelligeret quid sihi deesset,
quam opera et labore assequi cuperet (⁹2), Crassi similis
esse voluit, sed multum ab huius sanitate et lepore abfuit (93).
Orationes scriptas non reliquit: saepe enim se neque con-
suesse scribere neque posse confessus est (⁹⁴). Quae igitur

 

86) Ascon. ad Cornel. pr. Cic. Har. Resp. 20. Brut. 63, 226.
87) Cic. Brut. 89, 306. 88) Ser. ad Herenn. ΙΙ. 28, 45. 89) Vell.
11. 18. Liv. epit. LXXVII. Plut. Sull. 10. App. B. C. 1. 60. 90) Cic.
Brut. 55, 203. de Or. 1. 29, 131. 111. S, 31. 91) Cic. Brut. 63 , 226.
92) Cic. de Or. 111. 36, 147. 93) Cic. Brut. 55 , 203. 94) Cic.
Brut. 56, 205.

