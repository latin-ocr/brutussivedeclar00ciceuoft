90 BREVIS ELOQUENTIAE ROM. HIST.

obliterata est, cum sublata dicendi et faciendi licentia civi-
tatum forma mutata est.

§· 35.

Eruditio universa.

Vulgus hac aetate, ut omnihus, si Atticae civitatis florem
exceperis, impolitum ac rude mansit nec favit doctrinae aut
eruditis. Sed ea omnino erat literarum conditio, ut qui
earum plurimum scirent dissimularent se didicisse aut certe
quae didicissent in suum potius usum et oblectamentum, quam
in populi fructum laudemve civitatis converterent. Et quan-
quam plurima ante Ciceronis aetatem scripta sunt apud Ro-
manos, incredibilis tamen omnium artium ruditas usque ad
Ciceronis aetatem fuisse putanda est. Praeter comicorum
quorundam fabulas nihil exstabat elegans et facetum, nihil
sententiis et verbis dignum politis auribus, nihil quod Grae-
corum suavitatem referret, a quibus solis omnia dicendi et
scribendi exempla sumebantur. Carmen epicum nihil erat,
nisi ieiuna (16 bellis et praeliis versificati03 tragoedia ita
duntaxat de Graecis expressa, ut quod hi grave et vehemens
haberent apud Romanos horridum esset et asperum ; ora-
tores quidam laudabiles, sed nullis scriptis apud posteros
clari; historiae scriptio nulla. Sed Cicerone adolescente lite-
rarum Graecarum cognitio per magistros Romam commeantes
et itineribus adolescentum publicanorum magistratuum ea in-
crementa cepit, ut, cum Molo Rhodius de civitatis suae
praemiis Sulla dictatore dicens primus in senatu sine inter-
prete esset auditus (⁶⁰), mox horridus videretur et a com-
muni humanitate remotior qui Graeca lingua non tam facile
qnam domestica et populari uteretur. Tanta autem visa est
Graecorum librorum praestantia tantaque optimorum apud
eos exemplorum copia quaerentibus ostendebatur, ut mirari
nullo modo possimus, quod Romani magis imitando quam
inveniendo validi illorum vestigia premere, quam suam sibi

 

60) Val. Max. 11. 2, 3. {guarus enim Molo linguae latinae:
v. Spalding. ad Quintil. Vl. l, 14.

 

 

 

