92 BREVIS ELOQUENTIAE ROM. HIST.

suetudine artes rei publicae utiles disceret. Nec id tam rei
publicae nocuit, quam ex mutata rei publicae forma fluxit,
ut devitari non posset. Ea enim non iam senatus consilio
populi iussis magistratuum potestate regebatur, sed a paucis
principibus, qui ingentibus divitiis magnisque clientelis sub-
nixi primum domestica largitione, deinde vi militari domi-
nationem arripuerunt; quod malum altius insederat, quam
'quod Sullae legibus quamvis cupientis tolleretur. Sic factum
est, ut militum ope primum Caesar, deinde Octavianus Au-
gustus sublata libertate ad regalem potentiam eniterentur.
In eo igitur rerum Romanarum statu, si a Cicerone Catone
et paucissimis aliis discedas, quid adolescentes a viris tunc
in re publica magnis boni et honesti discere potuerunt?
Eratne honi exempli Cn. Pompeii levitas, qua modo senatum
tuebatur, modo populi gratiam captabat et inter optimatium
et popularium factionem quasi medius constitutus arbiter rei
publicae sibi risus est, donec omnem vim in Caesarem ces-
sisse animadvertit? Quid? C. Caesar, quamvis summo in-
genio praeditus, num adolescentia regiis flagitiis dehonestata,
violento consulatu et Catilinariae perduellionis suspicione et
credibili et credita num antiquorum Romanorum similis vide-
batur? Quid? inanis Q. Hortensii elegantia et puerilis luxu-
ria num laudari poterat? ut Clodios et Vatinios et Curiones
et Milouem casu magis utilem rei publicae quam bonum
civem taceamuS, et reliquam turham hominum consulatibus
et censuris insignium, sed nulla re libera re publica digno-
rum. Reliquum igitur unum illud erat, ut adolescentes
Graecorum literis et a Graecis instituti plane novam discendi
viam inirent.

ς. 37.

Sermo Romanus excultus.

Praecipuum eloquentiae instrumentum accessit exculto
et ditato sermone latino. Olim enim latine loqui non erat
artis et studii, sed usus atque consuetudinis; domo qui nun-
quam exierant nec peregre quicquam viderant vel audiverant,
eos familiari quodam et hereditario hono latine locutos non

 

 

