 

BREVIS ELOQUENTIAE ROM. HIST. 93

est mirandum (⁶⁴¹). Sed haec consuetudo catenus valebat, ne
quid in sermone non Romanum inesset3 sed nova et obsoleta,
rustica et urbana, elegantia et plebeio sermone trita nullo
discrimine habebantur. Talem etiam M. Antonii oratoris
indole summa, sed nullo artium studio praediti sermonem
fuisse oportet, quem Cicero, etsi non nimis inquinate locutus
sit, tamen diligenter loquendi laude caruisse dicat. Iam vero
aures Graecorum literis et auditione cultae honestius quiddam
et exquisitius desiderabant. Itaque nunc primum animad-
versum est discrimen sermonis emendati et vitiosi, puri et
ex varia colluvione mixti, urbani et rustici. Obsoleta re-
moveri, minus honesta lectioribus mutari, peregrina tolli
coeperant, nec iam in honore erat quicquid latinum esset,
sed quod in* latinis optimorum usu et consuetudine proba-
retur. Hinc etiam magna illa sermonis urbani et non urbani,
sive peregrinum sive rusticum sive Italicum dixeris, differentia
manavit. Ea non tam in verbis quibusdam et locutionibus
cernebatur, quae extra urbem audirentur: ea enim mutari
dediscique poterant (⁶⁵⁸3 sed in ore Romano inerat quaedam
cultior et loquendi et pronuntiandi forma. Nam non solum
soni efferebantur subtilius, ut nec putida quadam diligentia
nec rustica dilatatione corrupti viderentur3 et erat quidam
verborum delectus, ut ex receptis et communibus ea sume-
rentur, quae nec vulgaria essent et sententiis enuntiandis
accommodatissima (⁶⁶). Et hac urbanitate Romanos etiam
minus literatos quamvis doctissimis provincialium et Italicorum
praestitisse non mirabimur. Omnem sermonis latini dictionem
ad exemplum Graecorum primus arte tractavit G. Caesar3
sed longe plura in hoc genere debentur M. Tullio Ciceroni.
Is artem grammaticam libris quidem non tractavit, sed et
verbis Graecis latine conversis et componendis flectendisque
a vetere stirpe novis, quanquam summa, ne offenderet, cura
habita sermonem latinum insigniter ditavit et scriptis suis
copiam et ubertatem linguae ostendit et compositione et

64) cic. Brut. 74, 258. 65) Cio. Brut. 46, 171. 66) Latius
Cicerone ita definit Quintilianus Vl. 3, 17.

