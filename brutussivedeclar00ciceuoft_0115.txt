BREVIS ELOQUENTIAE ROM. IllST. 95

ingenia et mores essent, ipsa quoque mutata est aliamque
naturam et indolem ascivit. Asiani enim homines ad tumi-
dum quoddam et verbosum dicendi genus a natura facti, id
genus dicendi consecuti sunt, quod crebris, sed inutilibus
sententiarum acuminibus et verborum flumine magis concitato
quam limpido ab Attica sanitate plurimum distaret. Apud
Athenienses enim in summa ubertate et copia modus quidam
tenebatur, ne quid sententiarum non ad rem pertineret, ne
verba plura, quam res postularet, fierent, ne rei veritas
verborum tumore et elatione obscuraretur (⁷²). Rhodii autem
oratores, quorum ad Aeschinem Athenis sponte exsulem origo
refertur, saniores erant et Atticorum similiores (³3). Harum
scholarum cognitione imbuti Romani alii alius similitudinem
sectabantur, eaque studiorum diversitas Cicerone in soro
regnante summas oratorum inter se contentiones excitavit.
Hortensius enim, ad quem principatus dicendi secundum Cice-
ronem referri solet, Asiani generis imitatorem egit, Is cursu
verborum actione venusta voce magna et suavi adiutus audi-
toribus incultis placebat, ab eruditioribus damnabatur, apud
posteritatem adeo non valuit, ut orationes Hortensii paucis
lectae mox evanescerent. Calvus autem homo et literatus
et studiosus, cum viribus parum valeret et genus dicendi
emendatum quidem et limatum, sed nec vehemens nec floridum
magis natura quam voluntate consectaretur, eos vituperabat
et ab Attica sanitate alienos iudicabat, qui commotius quod-
dam et ad animos incitandos accommodatius dicendi genus
exemplo suo commendarent: quod maxime omnium Ciceronis
erat. Hinc Brutum iudicii sui socium et consortem habebat,
in alia natura voluntate tamen similem. Calvus enim, cum
natura acer et vehemens esset, vim animi dicendo aequare
non poterat; qua re quod consequi non poterat verbis con-
temnebat. Brutus autem sentiendo et faciendo Stoicorum
animi aequitatem exprimebat: ut ei res indigna sapiente
videretur delectando aut movendo iudici dare operam et alio
modo quam docenda veritate proficere. In eo igitur Cice-

72) Cic. Brut. 95, 325. 73) Cic. Brut. 13, 51.

