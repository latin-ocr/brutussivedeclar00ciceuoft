96 BREVIS ELOQUENTIAE ROM. HIST.

ronis obtrectatores errabant, quod Atticum illud, quod solum
probabant, dicendi genus non tam docere quid sequendum
esset, quam monere quid esset vitandum ignorabant. Cum
enim Atticos oratores omne insolens atque ineptum defugere
viderent, nihil curabant, nisi ne ipsi quoque insolenter et
inepte loquerentur. At obliviscebantur etiam Attice posse
vehementer et splendide dici; et cum Attici oratores exigua
tenuiter, magna elate et acriter dixissent, ipsi, quia tenuia
sola propter ingenii exilitatem consequi poterant, omnia
exiliter dici volebant. Sed Cicero, quocum Calvus iniquissi-
mam contentionem de principatu eloquentiae habuerat (⁷⁴),
longe rectius illo intellexit caput esse artis decere, id est rei
magnitudinem verbis aequare. Cum igitur et ingenio pluri-
mum valeret et maximo studio quicquid sciri poterat di-
dicisset et summa industria sese ad dicendum exercuisset et
optimorum scriptorum et magistrorum exempla aemularetur,
Romanorum omnium primus id est assecutus, ut orationis
instruendae arte et copia eloquendi ubertate et dignitate
artium omnium notitia accuratissima Graecae eloquentiae
principi Demostheni aequaretur.

ς. 39.

Rhetoricae apud Romanos fundamenta.

Quo certius agnitum est eloquentiam omnium artium et
maxime philosophiae praesidio muniendam esse ct tanquam
florem ex omni scientiae genere enasci, eo magis Romani
generosiore indole praediti a rhetoribus ad antiquiores cum
sciendi tum eloquendi auctores et fontes se contulerunt. Hinc
qui *dicendi artem interius cognituri erant quicquid a viris
Graecorum eruditione principibus excogitatum et perscriptum
erat dedita opera perdiscelmnt. Et cum Plato, qui sentiendi
praestantia et dicendi ubertate quasi deus quidam philo-
sophorum haberetur, opus oratorium sprevisse potius quam
ignorasse videretur, duo maximi viri ad dicendum duces
sequendi illis videbantur, doctrina summi, facundia non con-

74) Seneca Controv. ΙΙΙ, 19. verba sunt.

 

 

