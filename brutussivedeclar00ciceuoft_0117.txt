BREVlS ELOQUENTIAE ROM. HIST. 92

temnendi, Aristoteles Platonis discipulus et Theophrastus,
cui Aristoteles magister fuerat. Ex horum libris summam
dicendi copiam et acumen maxime inveniendi et partiendi
sumi posse cum Cicero primus animadvertisset (⁷⁵), huius
exemplum alii plures, ut M. Calidius G. Calvus M. Brutus
M. Messalla secuti sunt. videbant tamen hominum a foro
remotissimorum praecepta non sic temere ac sine rerum usu
ac iudicio arripienda esse3 accedere etiam elocutionis me-
moriae pronuntiationis artificium, de quihus rebus illi non
praecepissent; praeterea vel summam indolem sine accura-
tissima exercitatione non proficere, sed quasi inermem videri
et ad impetus insidiosos facile patere. Hinc necessitas ex-
stitit etiam praestanti ingenio viris, ut sese in magistri ali-
.cuius disciplinam darent ad fori usum instruendos. Horum
rhetorum maxime expetebantur Graeci: sed, cum philosophi
Athenas tanquam sedem praecipuam colerent, eloquentiae
docendae laus ad Rhodios transierat. Eorum, qui Rhodi
Ciceronis aetate docebant, nemo Apollonio, qui et Molo
vocatur, incertum an Molonis filius, clarior fuit. Hic cum
Sullae aequalis esset, studiose auditus a Cicerone est, cum
is post primam causam publicam magis vehementer quam
perite dictam cum raletudinis restituendae tum discendi causa
in Asiam esset profectus (⁷⁰). Natura rei effectum est, ut,
cum Graeci rhetores et in arbe et per Graeciam et Asiam
maxime expeterentur, Latini doctores contemnerentur. Tota
enlm disciplina oratoria peregrina videbatur adhuc et vix
in usum recipienda; in qua cum Graeci omnia summa prae-
starent Romanis vix prima initia egressis, qnid mirum, quod
discendi cupidi et utriusque sermonis periti novam et dubiam
eruditionem fastidirent et firmam stabilemque artis laudem
amplecterentur? Accedit, quod rhetores latini a L. Plotio
prosati iure magis rabulis quam oratoribus erudiendis apti visi
sunt, quae causa censoribus Crasso et Domitio fuerat cur
eos ex civitate tollerent. M. Antonius Gnipho hac aetate

75) Cic. ad Divers. [9. Inv. Ι. 5, 7. et multis locis librorum
de oratore. 76) cie. Brut. 90, 312. 91, 316.

7

