BREVIS ELOQUENTIAE ROM. HIST. 99

gendis corum exercitationibus erudiret. Certe quantumcunque
M. Caelius C. Calvus M. Brutus dicendo valuerunt, magnam
partem landis eius Cicero magister sibi vindicat. Etiam
Dolabellam Hirtium Pansam Plancum cum rei publicae causa
tum ob elegantiam ingenii ad eas exercitationes admisit (³¹).

ς. 4ο.

Exercitationes oratoriae.

Etsi igitur periti harum rerum existimatores intellige-
bant sine rerum maximarum usu et veritate causarum oratio—
nibus reddenda eloquentiam cogitari non posse, opus tamen
esse videbant exercitationibus ad veritatem imitandam com-
positis. Has igitur, cum historiam eloquentiae veteris uni-
versae non scribamus, perpaucis tractabimus (⁸²). Commune
nomen omnium, quae in scholis exercendi ingenii causa pro-
nuntiabantur, Graecis est μελετῶνε Romani post Ciceronem,
cuius aetate id vocabulum novitium videbatur, declamationes
dicunt et declamandi atque declamitamli verbis utuntur (33).
Declamationum genus antiquissimum et cui Ciceronem tantum
tribuisse serunt, ut etiam post summos honores gestos in eo
sese exerceret, θέσεις sunt, argumenta generalia, communes
loci, ex quihus etiam verarum causarum constitutio et iu-
dicium repetenda sunt: velut num sapienti committenda sit res
publica vel vum cives indemnatos pro salute rei publicae liceat
occidere. Theses Peripatetici, si non invenisse, at certe

81) De Cicerone magistro eloquentiae ipsius testimonio uti licet
p. Caelio 4. epp. ad Divers. IX. 18., quod lucem accipit a Seneca
Controv. I. prooem. p. 63 Bip. Quos arandes praetextatos duos
vocat, Hirtius δι Pansa sunt consules a. 711. Adde Quintilianum
VIII. 3, 54.; ubi quod controversum est propter scripturam Pansae
nomen, firmatur loco altero XII. ll, 6. et Suetonio de clar. rhett. l.':
quanquam XVolfius loci Quintilianei alterius immemor Suetonio
Pansam ereptum ibat. Eum dilectum a Cicerone fuisse ostendit
liber illi inscriptus de arte a Nonio commemoratus v. inaudite,
p. 30. Merc, De Planco consule Hieronymum in Chronico p. 185.
et adde Ruhnkenii annotata ad Velleium Π. 63. p. 285. 82) Plura
v. ap. Cresoll. theatr. Rhet. IV. 6. 83) Seneca controv. praes.
libri 1. p. 63. Bip. Cic. Brut. 90, 310.

7*

