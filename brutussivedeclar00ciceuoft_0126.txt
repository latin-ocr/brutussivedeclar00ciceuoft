106v BREVIS ELOQUENTIAE ROM. HIST.

nam, cum quatriduo egisset, in duas orationes scribendo
transtulit (¹2). Commentarios, id est meditationes scriptas
actionum omnes magni huius aetatis oratores confecerunt.
Ciceronianos quidem, quamvis extemporali et perfunctoria
opera concinnatos et post mortem oratoris a Tirone editos,
cum admiratione legit Quintilianus (¹3), qui idem Ser. Sul-
picii trihus solum editis orationibus clari commentarios cau-
sarum omnium summis laudibus extollit. Hinc videmus tan-
quam rem singularem nec sane quotidianam commemorari
orationes totidem, quot habitae verbis sint, perscriptas esse,
ut Brutus apud Ciceronem de Hortensii oratioue pro Messalla
dicit (Η). Aliud est enim, ut ait Plinius l. c. bona actio,
aliud hona oratio. Is igitur, cum partes actionum in scri-
bendo recisas fuisse exemplis ostendisset, ex tempore in
agendo consumpto ostendit scribi totas non potuisse. Velut
Cornelium quatriduo defensum a sese' dicit Cicero. At nulla
hodie oratio est, quae trium horarum spatium expleat, nec
potuit reliquum tempus interrogandis testibus impendi, quod
genus actionis Cicero coactus necessitate in selo Verre se-

cutus est.
§. 43.

Q. Hortensius.

Oratorum Cicerone antiquiorum unus excelluit Q. Hor-
tensius (¹5). Is natus a. 640 octo aunis maior Cicerone, cum
honores plerosque suis annis gessisset nec unquam ab urbe
et foro afuisset, eum fortunae cursum tenuit, ut nullum un-
quam casum expertus sub ipsa belli civilis erumpentis initia
deorum beneficio exstinctus esse videretur, ne quid pristinae
felicitatis amitteret. Iam ante Sullana tempora cum maximis
oratoribus M. Antonio 85 L. Crasso coniunctus et L. Philippo

12) Ascon. arg. Cornel. p. 62. Oreil. cs. Plin. 1. c. 13) Quin-
til. X. 7, 30. cf. l. 8, 19. ΙΙΙ. 6, 59. Liber Ciceronis tertius deci-
mus causarum, quem testatur Diomedes l. p. 365, procul dubio
commentariorum erat, in quos causae relatae erant. 14) Cic.
Brut. 96, 328. 15) De Hortensio exstat eruditus Luzacii libellus
editus Lugduni a. 1810.

 

