112 BREVIS ELOQUENTIAE ROM. HIST.

claris oratoribus Crasso et Antonio cui operi natus et a na-
tura factus esset intellexit. Id igitur primum egit, ut omnium
artium accuratissimam cognitionem imbiberet.' Ius civile ad
Q. Mucium Scaevolam augurem deductus didicit; quicum
mortuus esset, Q. Mucium pontificem maximum assentatus est.
Mox Romam delatis praecipuarum in philosophia sectarum
principilnts Phaedro Epicureo Diodoto Stoico et Philone
Academico ducibus omnium philosophorum, qui in aliquo
numero essent, placita didicit et auditis etiam post Antiocho
Cratippo aliis ea studia nunquam intermisit: ut, cum re
publica a Caesare exstincta libris scribendis iuventutem ad
Graecos cognoscendos illicere cuperet, eam senilem suam
declamationem diceret. Cum igitur primam causam publicam
Sex. Roscii de parricidio postulati egisset, tam et cultum et
vehemens dicendi genus in forum afferre videbatur, ut nulla
causa esset, quae non digna patrocinio eius haberetur.
Tamen in Graeciam Asiamque per aliquod tempus secedere
constituit; ut ipse dicit, valetudinis firmandae causa, ut alii
tradiderunt, vitandis offensionibus potentium. Sed dici non
potest quantum hoc itinere contraxerit commodi. Audiendis
enim philosophis et rhetoribus, qui illa aetate plurimum
famae habebant, exercendo apud Molonem Rhodium ingenio,
acuendo rerum optimarum iudicio astrinxit puerilem illam,
qua olim affluebat, vehementiam et quasi luxuriantem na-
turam ad sanitatem revocavit3 ut corpore firmatus, artibus
et literis plurimis instructus, maturam recti existimationem
adeptus, omnino, nt ipse dicit, prorsus mutatus post duos
annos Romam rediret. Nec postea unquam ea studia recolere
et amplificare omisit, sed in summis rebus versatus et in
ipso honorum functione doctorum hominum usu legendo scri-
bendo declamando docendo vim et copiam eloquendi auxit
et firmavit. Ad quam ingenii praestantiam cum accederet
insignis integritas et innocentia morum, summo populi plausu
omnes honores suis annis adeptus est et, cum nec opibus
polleret nec nobilitate praestaret nec rerum bello gerendarum
copiam aut quaesivisset aut oblatam accepisset, per aliquot
annos rei publicae princeps habitus cst.

 

