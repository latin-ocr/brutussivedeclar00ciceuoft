114 BREVIS ELOQUENTIAE ROM. HIST.

magnam laudum suarum partem debuerunt et Brutus certe
minime eam, quam debebat, gratiam Ciceroni retulit, quod
quem imitari aut nollet aut non posset tanquam perversa
secutum criminatus est. Sed non diffit modo et docuit prae-
clare Tullius, sed scripsit etiam non inferius. Non moramur
Rhetorica priora, etsi etiam haec non contemnendam Grae-
corum praeceptorum peritiam ostendunt: sed inchoatos re-
liquit et itinere Asiano interruptos non absolvit suis pro—
fectibus indignos iudicans. At quis laudare eloquentiam fa·-
cundius, quis necessitatem instruendae plurimarum artium
apparatu ostendere luculentius, quis denique inveniendi par·
tiendi eloquendi agendi praecepta ponere plenius potuit, quam
ille in libris de Oratore? quis imaginem perfecti oratoris
elegantius adumbrare quam fecit in Oratore ad M. Brutum?
quis ortus et incrementa eloquentiae Romanae accuratius
consignare literis, quam factum est in libro de claris ora-
toribus? Hi libri maturissimum profecto ingenii Ciceroniani
fructum referunt, nec profecto talia scribere potuit, nisi qui
Verrem damnavit Catilinam expulit Antonium communi civium
odio obiecit.

ς. 46.

Ser. Sulpicius.

V Oratores aetatis Ciceronianae sic tractabimus, ut primum
eorum res enarremus, qui Ciceroni suppares ipsorumque
viribus fisi suam dicendi viam tenuerunt; deinde eos, qui
Ciceronis doctrina et exemplo, cum aetate posteriores essent,
secuti sunt3 postremo illos, qui in Augusti usque tempora
duraverunt.

Illorum antiquissimus & Ciceronis aequalis est Ser. Sul-
picius Rufus (5³). Is gente antiquissimae nobilitatis ortus,
quod ipse in accusando Murena iactavit (5⁴), sed quae maio-
rum culpa ad eam ignobilitatem descendisset, ut pater et
avus nullis honoribus functi intra equestrem dignitatem sub-

53) De hoc 'scripsit R. Schneider, Lips. 1834. quo scripto
tamen non utor. 54) Cic. Mur. 7, 15.

 

