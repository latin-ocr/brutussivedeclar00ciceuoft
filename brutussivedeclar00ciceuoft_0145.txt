BREVIS ELOQUENTIAE ROM. IIIST. 125

stat oratio (5). Tribunus plebis Cn. Pompeio tertium consule
sine collega cum bonis stetit Milonis defensor et legi Poni-
peiae de vi intercessionem minitans, quam privilegium iu
Milonem ferri dicebat (θ’). Quam ob rem summa, ut ait
Cicero, bonorum voluntate ante annum suum aedilis factus
est a. 704, qui erat provincialis Ciceronis. Huic igitur
aedilis elegantissimas illas in Ciliciam epistolas scripsit, quae
octavo libro Ciceronianamm continentur. Sed cum propter
mores dissolutos aere alieno obrutus iam in ipso magistratu
Caesaris causae sese addicere coepisset, quam ob rem Cice-
ronis discessu a se ipso discessisse dicitur (⁷), bello civili
orto aperte ad illius factionem transiit. Hinc ab eo ductus
in Hispaniam bello Afraniano praeturam multo ante annum
accepit a. 706 C. Caesare secundum P. Servilio Isaurico
consulibus (⁶³). Sed cum Caesare iu Graecia bellum gerente
propter vim aeris alieni turbulentas leges ferre tabulisque
novis instituendis operam dare coepisset, urbe pulsus et,
cum accito Milone servitia per Italiam concitasset, circa
Thurios interfectus est annum agens tricesimum quintum (⁹).

Moribus iracundus erat ad insaniam (¹⁰) et, cum in-
signem formae dignitatem foedi homines et mulieres impudicae
expeterent, magis seculi quam sua culpa vitam vitiis inqui-
natam egit (¹¹). Magnam enim Catilinam assectati infamiam
esse oportebat, nec tantam iudicibus caliginem in causa Caelii
offundere potuit Cicero , quin quod verum esset perspiceretur.
Saltatorem, quod quam turpe Romanis convicium visum sit
satis scitur, antiquiores secutus vocat Macrobius (12), nec
honestiores sunt feminae libidinosissimae Clodiae amores (¹3);
inquinatos mores ipsius paucis tangunt alii. De aere alieno,

 

5) De Caelio a semet. ipso defenso testis Suetonius de cl.
rhett. 2. 6) Ascon. in prooemio ad Milonianam, cf. Cic. Mil.
33, 81. Brut. 79, 273. ⁷ 7) Cic. Brut. l. e. 8) Errat Ma·
nutius quaestorem Curionis in Africa fuisse arbitratus, qui ipsius
aequalis erat. 9) Caes. B. Civ. 111. 20 sqq. Liv. epit. CXI.
Vell. 11. 68. et ibi intpp. Dio XLII. 22. 10) Seneca de ira 111. 8.
11) Cic. Att. Vl. l. VaLMax. IV. 2, 7. Quintil. 1. 6, 29. 12) Sat. 11.
p. 389. ed. Zeun. 13) P. Victorius Var. Lectt. XVI. l.

