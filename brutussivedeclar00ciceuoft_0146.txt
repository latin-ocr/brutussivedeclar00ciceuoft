126 BREVIS ELOQUENTIAE ROM. HlST.

quod luxurioso vitae genere, fortasse etiam ambitiosis lar-
gitionibus contraxit, diximus.

Hinc Inimicitias exercuit acerrime. Appium Claudium
aedilis censorem, quod accusatorem lege Scantinia, quae
fuisse videtur de incestu, in eum subornaverat, ipse eadem
lege postulavit (¹⁴): quanquam utraque accusatio peracta nou
est. Quod Trebonius ipsi quamvis ante legitimum annum
praeturam adepto praelatus est, praecipua causa fuit, cur
a Caesare alienaretur.

Sed inter oratores nomen eius clarissimum fuisse omnis
consensit antiquitas. Verbo eius mentionem faciunt Velleius (¹5)
et Plinius Minor (¹⁶). Copiosiores sunt Cicero Quintilianus
scriptor dialogi de oratoribus. Et ex eis quidem, qnae
oratorum princeps in Bruto habet (Π), discimus eum cum
elocutionis ornatu et facetiis tum actionis dignitate et venustate
praestitisse. In Oratore autem quae de maestitia oratoria
sive de tristi et severo dicendi genere commemorantur (¹⁸)
apprime ad Caelium describendum accommodata etin ipsa
causarum, quas egit, indole posita sunt. Accusando enim
quam defendendo meliorem fuisse cum ex Bruto Ciceronis,
tum ex eiusdem quodam dicto apud Quintilianum servato
cognoscimus (¹9). Alio Oratoris loco (2⁰) significari videntur
antiquariorum deliciae a Caelio captari solitae. Nam et
epistolae Ciceronianarum corpore comprehensae, cum abun-
dent ingenuo dicendi spiritu et facetiis, huius vitii tum primum
orti documenta exhibent, et docet idem ipsiuS‚ quam profert
Quintilianus, vocis frugi originatio (2¹). Hoc vitium nimia
cupiditate, ut solent qui rem ambitiose defendunt, ita per-
sequitur scriptor dialogi de oratoribus, ut Galbam et Carbo-
nem imitatum videri dicat et alio quodam loco hiantem eius

14) Caelius ad Cic. Div. V111. 12. 15)Ve11.11. 68. 16) Plin.
Epp. Ι. 20. 17) Cic. Brut. 79, 273. 18) Cic. Or. 16, 53.
10) Quintil. Vl. 3, 69. 20) Cic. Orat. 50, 169. 21) Quintil.
Ι. 6, 29. Parricidatum idem, pro parricidio puto, dixit se·
cundum Quint. Ι. 6, 42: minime enirn probabilis Spaldingii sententia
de Antipatro historico intelligentis: medius enim ponitur inter ae-
quales Messallam l‘ollionem Calvum.

