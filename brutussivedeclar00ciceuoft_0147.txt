BREVIS ELOQUENTIAE ROM. IIIST. 12?

compositionem sordesque verborum reprehendat (²2). Sed
Secundus utriusque sententiae medius et iudex aequior
granditatem consiliorum dignumque homine libero et futuro
princ-ipe civitatis dicendi genus iustis laudibus extollit (23).
Cum hoc consentiens Quintilianus multum in eo fuisse ingenii
iudicat dignumque cui et mens melior et vita longior con-
tigisset (2⁴). Itaque dignus ei visus est, ex cuius orationibus
exempla studiosorum imitationi in primis idonea excerperet (²5).
Excerpta ex eo sihi missa esse M. Antoninus Frontoni scri-
bit (²⁶). Post hunc a studiosis lectus et exemplo habitus non
videtur: nam verba sane aliqua propter qualemcunque ratio-
nem grammaticam a Prisciano aliisque artis scriptoribus
apponi videmus. A doctrina Caelius non tam natura et.
iudicio abhorruisse, quam turbulento ingenio et luxuria vitae
abductus esse videtur. Certe non reperitur alius Caelius,
cui M. Varro librum suum de geometria inscripserit. Sed
quod etiam a Cicerone librum sibi inscribi cupit (2⁷) magis
ambitiosi est, quam literarum studiosi: non enim familiari-
tate solum, sed etiam studiorum communione cum aequalium
literatissimo coniunctus videri volebat.

Restat, ut de causis dicamus, quas egit, et de reliquiis
orationum testimoniis scriptorum per antiquitatem sparsis.
Et accusationum quidem, quas treS, omnes e re publica,
fuisse Cicero dicit (28), duae satis notae sunt G. Antonii et
L. Atratini. Antonius Macedoniae proconsul per triennium
praefuerat, ex qua provincia Caelius eum repetundarum ac-
cusavit damnavitque (2¹³). Iniuria disceptatur pecunia multatus
an in exsilium eiectus Antonius sit (3⁰). Nam neque sola.
multa huius delicti culpam ea aetate luisse reos constat et
miseria illa Antonii, de qua Cicero pluribus orationum locis
queritur, non potest nisi exsulis intelligi (3¹). Subscriptores
Caelius habuit Q. Fabium Maximum et G. Caninium Gallum3

 

22) Dial. de Or. 18. et 21. 23) l. c. c. 25. 24) Qu. X.
l, 115. 25) Qu. 1V. 2, 123. v. infra. 26) p. 32. ed. Berol.
27) Divers. V111. 3. 28) Cic. Brut. 79, 273. 29) vide Cic.
p. Caelio 7. et 31. Pigh. 111. p. 334. 340 sqq. 30) Quippe ab
intpp. ad Philipp. 11. 23. 31) cic. in Vatin. 11. Phil. 11. 38.

