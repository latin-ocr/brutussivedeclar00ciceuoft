128 BREVIS ELOQUENTIAE ROM. HIST.

nec sane accurate locutus est Valerius Maximus, cum a Ca-
ninio damnatum Antonium dicit (32). Acta autem causa est
Caesare et Bibulo consulibus a. 695 apud praetorem Cn. Len—
tulum Clodianum‚ qui usitatiore cognomento Marcellinus vo-
catur (33). Genus eius mixtum, de Macedonia provincia
male habita et perduellionis Catilinariae societate: quam ol)
rem Antonius, cum repetundarum crimen Cicero patronus
refutasset, de vi damnatus est. Vatinius enim beneficio legis
suae, quae commodiorem iudicum sortitionem concedebat,
clausula adiecta reum Antonium exclusit, quod acerhe ex-
probrat Cicero in oratione, qua eum in senatu concidit (³⁴¹).
Huius actionis duas particulas servavit Quintilianus (35);
altera brevissima est. Secunda accusatio in L. Atratinum
de ambitu actione illa, quam Atratini filius ulciscendi patris
causa Caelio intentavit, non multo prior videtur, etsi ac-
curatius definiri illa res non potest; nihil eius praeter me-
moriam exstat. Atratinus enim damnati filius a Clodia, quam
amaverat Caelius, instigatus hunc de vi postulavit admisto
veneficii tentati crimine, quae res et ex Ciceronis defensione
accurate scitur et accurato Quintiliani testimonio confirmatur.
Duae enim particulae orationis a Quintiliano retentae sunt,
qua Caelius quamvis Ciceronem patronum habens pro se
ipse usus est (3⁶). Acta ea causa est apud praetorem Cn.
Domitium Calvinum a. 698 (3⁷). De tertia accusatione non
satis certo constat. Plurimi quidem Pauli Manutii sententiam
secuti sunt D. quendam Laelium a Caelio postulatum, cuius
nomen in incertae cuiusdam orationis Caelianae loco exstat (³⁸).
Dissentire et suam quandam sententiam ponere videtur Ruhn-
kenius ad Vell. II. 68. Nomina enim Caelii et Caecilii
saepe in libris confundi ostensurus praeter alios etiam Plinii

32) Val. Max. IV. 2, 6. Iniuria Garatonus ad Cic. p. Sulla 33.
Caelium subscriptorem Caninii vocat. 33) Garat. l. c. 34) Cic.
in Vat. Ι. c. 35) Qu. lV. 2, 123. ΙΧ. 3, 58. 36) Quintil. XI.
l, 51. VIII. 6, 53. v. Spalding. 37) Drumann Hist. R. ll. 413.
38) Apud Quintil. Vl. 3, 39. cf. 41. Nec sane magnopere con-
tenderim cum Spaldingio utrum D. an L. Laelius rectius scribatur,
dum constaret eo nomine hominem ab ullo aequalium reum actum.

