 

BREVIS ELOQUENTIAE ROM. HIST. 131

quod nemo vitae eius sanctitatem in dubium vocare ausus
est, etsi summa dicendi libertate in potentissimorum hominum
odia incucurrit‚ tum ex Valerii Maximi et Plinii testimoniis
intelligitur (⁴⁸). Nam quod versus paulo lasciviores fecit,
cum viris gravissimis Q. Scaevola Q. Catulo Ser. Sulpicio
C. Plinio aliis ei commune est: nec magis Quintiliae amores
culpabimuS, quam in Tibullo Deliae, qui sciamus ne a mere-
triciis quidem amoribus tunc interdictum fuisse adolescentibus.
Sed ille liberrimum vitae genus amplexus post quaesturam
magistratus non petivit, sed cum omnibus familiaritatis usu
coniunctus, qui eo tempore gratia aut dignitate inter aequa-
les praestabant, causis dicendis malisque civibus insectandis
operam dedit: quod institutum eo laudabilius videtur, quo
magis distabat ab eorum vita, qui populi auram aut prin-
cipum virorum amicitiam quaerentes honorum viam ingredie-
bantur. Cum liberrima loquendi audacia et facetissimis dictis
insignis esset, ne potentissimorum quidem reverentia adduci
potuit, ut salsissimas eorum reprehensiones contineret. Nam
et Cn. Pompeium et C. Caesarem mordacissimis versibus
proscidit et palam insectatus est quos illis acceptos sciret.
Caesari tamen postea conciliatus est ipso dictatore hominum
omnium liberalissimo invitante, ut scribit Suetonius (49). Hinc
etiam non ante annum 707 mortuum esse perspicitur. Sed
epistola Ciceronis ad Trebonium scripta a. 708 (5⁰) et Bruti
locus, quo copiosius de eo iudicat, cum is liber principio
anni 708 ineunte scriptus sit, proxime ante decessisse do-
cent (5¹). Etiam cum Cicerone, cui propter patrem Macrum
damnatum infensus fuerat, quae res utriusque de altero iu-
dicio non mediocriter offecit, in gratiam rediit, ut plures
adeo Tullii epistolae exstarent ad Calvum datae (⁵2). Exiguo
corpore erat, quod Catullus risit, homo facetus, sed qui

48) Val. Max. IX. 12, 7. Plin. H. N. ΧΧΧΙΠ. 11. Is questum
ait graviter, quod vasa coquinaria ex argento fierent. 49) Suet.
Caes. 73. Cum Catullo et coniunctus vixit, ut testantur huius epi-

grammata 51. et 95„ et ab Horatio componitur propter carminum
similitudinem. 50) Cic. Div. XV. 21. 51) Brut. 82, 283 sqq.
52) Priscianus IX. p. 469 K. cf. Sen. Controv. 111. 19. p. 232·

9.

