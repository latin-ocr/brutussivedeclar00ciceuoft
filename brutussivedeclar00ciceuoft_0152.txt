132 BREVIS ELOQUENTIAE ROM. HIST.

dicto saepe minus opportune uteretur (53). Valetudine ado-
lescens non integra, sed iusto labore vitaeque genere frugi
et sobrio refectus esse dicitur (5⁴). Stirpem non reliquit3
certe aedes eius in Palatio ad Octavianum Augustum per-
venerunt et ab eo habitatae sunt (⁵⁵).

Calvum poetam aetate sua non contemptum, oratorem
autem inter eos, qui siccitatem illam Att1cam consectarentur,
plane eximium fuisse constat. Et Ciceronem quidem paulo
iniquius de eo iudicare non miramur, si quidem Calvum non
abstinuisse ridemus, quo minus iniustissime de principe Ro-
manorum oratorum existimaret, quod plenior et vehementior
et numerosior esse voluerat, quam qui ante eum fuerant
eloquentiae laude clari (56). Peritus enim et moderatus harum
rerum iudex Seneca longam et iniquissimam litem de princi-
patu eloquentiae cum Cicerone Calvum habuisse iudicat (5⁷).
Sed etsi Ciceroni credendum est Calvum genus dicendi ube-
rius et vehementius et numerosius ea maxime (le causa asper—
natum esse, quod naturae vitio assequi non posset, et, cum
nimis in se inquireret et suorum verborum quasi calumniator
ipse exsisteret, etiam earum, quae erant, virium partem
perdidisse: tamen in parte eloquentiae minime contempta
summus fuit et ab omnibus auctoribus, si ab Apro dialogi
de oratoribus persona discesseris, meritis laudibus extollitur.
Ille sane Galbam et Carbonem horridos antiquitate et rudes
exempla ad imitandum ei proposita fuisse dicit, iniquius
iudicans, ut accidit in utramque partem disputantibus (5⁸). Et
Plinius quidem ea consecutum dicit, quae pauci, quos aequus
amaverit Iupiter (59). Seneca cum actionis rim laudibus fert,
qua impetu dicendi elatus usque ad adversarios transcurrere
et subsellia iudicum excedere solebat (⁶⁰), tum compositionem
ad Demosthenis exemplum severam et concitatam3 in qua re

53) Catuli. epigr. 54. cf. Ovid. Trist. ΙΙ. 431. Apud hunc quid
esset emissuus primus explicuit Scaliger ad Catullum. 54) Plin.
H. N. XXXIV. 18. 55) Suet. octav. 72. 56) Diat, de or. 18.
Cic. Att. MV. 20. XV. l. 21. de opt. 9. or. 4. 57) Sen. Con-
trov. 111. 19. p. ‘232 Bip. 58) Quintil. Ι. 6, 42. 59) Ptin.
Epp. 1. 2. 60) Seneca l. c. cf. Quintil. xl. 3, 133.

 

