148 BREVIS ELOQUENTIAE ROM. HIST.

rei publicae statu et morte praematura ingenii explicandi et
summorum adipiscendorum facultatem amisisse vicimum-(⁶¹).
Nunc, quoniam munere nostro defuncti sumus eloquentiae
Romanae origine aetatibus incrementis cultu quantum fieri
potuit expositis nec consilium habemus declamatorum um-
braticas elegantias cum laude aut reprehensione persequendi,
quo modo a fastigio suo descenderit eloquentia paucis enar-
rabimus. Decrevisse eam et paulatim exstinctam esse nemo
dubitat hodie, cum et exstent pauca quidem, sed ex omni
dicendi genere monumenta et locupletium auctorum testimonia.
Cur id factum sit facile dictu est in libertatis quamvis turbu-
lentae alumna, nec disertius dici potest quam scriptor dialogi
de oratoribus fecit. Nam et libertas deerat aperiendi quid
quisque sentiret et magnitudo materiae et idonea praemia
eloquentibus olim proposita. Nam suh Augusto species saltem
libertatis aliqua manebat: quam ob rem et literarum quaedam
partes ad raram perfectionem evectae sunt et duravit, quae
radices in solo libero egerat, eloquentia Pollionis Messallae
aliorum. Quanquam in exiguum orbem coacta est sententiae
senatoriae libertate contionibusque sublatis. At quotusquisque,
ut Taciti verbis utar (⁶2), cum Augustus decessit, supererat,
qui rem publicam vidisset? Et saevitia Tiberii, quam significat
Seneca, cum sub Augusto miram fuisse loquendi libertatem
dicit (⁶3), quid magni et honesti inviolatum esse sivit? si qui-
dem Mamerco Scauro versus suspecti propter significationem,
Cremutio Cordo Bruti et Cassii laudes ante annos sexaginta
mortuorum exitiosa fuerunt. Et cum vita libera sentiendi quo-
que ingenuitatem paulatim exstingui, ut ager deficiente cultura
horrescat, quis non intelligit? Praeterea cum aucta morum
corruptela puerorum a teneris educatio vitiata est3 nec casti et
graves esse poterant quibus in servulorum et theatri nequitia
enutritis pessima quotidie exempla ante oculos versabantur.
Porro cum dicendi studia multos quidem exercerent et
prae ceteris illustria et honesta viderentur, sed idoneum,

61) Cic. Brut. 76, 265 sqq. 62) Tac. Ann. 1. 3. 63) Se-
neca Controv. 11. 12. p. 174. ed. Bip.

 

 

