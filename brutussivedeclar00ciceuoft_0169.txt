.BREV18 ELOQUENTIAE ROM. HIST. 149

in quem excurrerent, campum non invenirent, declamationum
insulsitatem a veterum sanitate remotissimam increbescere
necesse erat (⁶⁴). Hinc a verarum causarum ratione animi
paulatim adeo desueverunt, ut Porcius Latro, qui primus
clari nominis professor fuit, cum causam oraturus ex priva-
torum parietum angustiis in lucem forensem prodiret, in-
solentia loci et strepitus adeo exterreretur, ut rogatu eius
iudicia ab Augusto in basilicarum spatia compellerentur (⁶⁵).
Nec recitationes ab Asinio Pollione primo institutae nec
commissiones C. Caesaris nec quinquennales ludi a Domitiano
conditi perpetua versificatorum Sc declamatorum materia contra
mala illa valebant: a remediorum enim natura plurimum ipsa
distabant (⁶5). Nam qui novi videre volebant, ne a morosis
iudicibus improbarentur, verborum inania acumina, exagge-
ratas sementim, enervem compositionem captabant, omnia
dicendi genera confundebant, antiquata poetis concessa et
recens procusa vocabula iuxta habehant3 quem errorem ne
summi quidem viri nonnulli, ut Tacitus, defugerunt. Erant
sane qui antiquorum lectioni innutriti vitia illius aetatis in·-
telligerent et quantum poterant devitarent; nec opus multis
laudare G. Plinium et, qui et simplicior est et elegantiore
iudicio, M. Fabium Quintilianum. Hi enim et horum similes
solis veteribus oratorum nomen tribuebant satis honeste de
aequalibus existimari putantes, si diserti et causidici voca.-
rentur (⁶⁷). Quorum vocabulorum posterius in primis verum
est, cum praeter iudicia privata et accusationes defensiones-
que apud senatum agitatas nihil oratoribus materiae relin-
queretur. Sed pars oratorum illius aetatis longe maxima
suis laudibus insolenter praedicandis unice intenti tantum
aberant, ut se antiquis cedere faterentur, ut soli acute in-
venire eleganter eloqui artificiose componere venuste agere
sibi viderentur, veteres inventione ineptos enarrando otiosos
verbis horridos compositione hiulcos actione obsoletos et

64) De discrimine orationis et declamationis v. dial. de oratt. 35.
Senecam Contr. 1. p. 61. Bip. lV. prooem. 65) Quint. X. 5, 18,
66) Suet. Calig. 53. 67) Dial. de oratt, Ι. 14. 38.

