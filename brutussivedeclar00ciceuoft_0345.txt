ΙΝ TRODUGTIO.

In praefatione libri Cicero primum Q. Hortensii mortem
deplorat, sed quae opportuno ipsi tempore acciderit; deinde
causam colloquii perscribendi exponit. Venerant enim ad
eum M. Brutus et T. Pomponius Atticus eumque rogave-
rant, ut quem nuper in Tusculano inchoasset sermonem
de oratoribus nunc plenius exponeret (c. 1—5).

Orditur igitur ab Atticis oratoribus simul rem omnium
difficillimam esse eloquentiam demonstrans. Nam etlam
Athenis omnes artes ante inventae perfectaeque sunt, quam
eloquentia ad suam quandam maturitatem pervenit et, eum
iam satis cultorum reperisset, tum demum ad artis formu-
lam revocata est (c. 6—13).

Transit ad oratores Romanos, quorum primum anti-
quiores enumerat, de quorum eloquentia nihil certi sciri
possit, L. Brutum M. Valerium Maximum L. Valerium
Potitum Ap. Claudium Caecum C. Fabricium Ti. Corun-
canium Μ’ Curium M. Popilium C. Flaminium Q. Fabium
Maximum Verrucosum Q. Metellum (c. 14).

Sequuntur illi, de quibus certior memoria constabat,

’ in eisque primus M. Cornelius Cethegus (c. 15). Deinde
z M. Catonis Censorii laudes commendantur egregie et de-

 

.< sensio paratur ad sequentis aetatis iudicia iniquiora: com-

* paratur enim cum Lysia et cur hic plures habeat amatores

exponitur (c. 16-19).

