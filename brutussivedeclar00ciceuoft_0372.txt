:352 EXPLchTIONES

1, 77. ad opimum orationis habitum transfertur, quem ille
Aeschini tribuit, quem ad modum Cicero Or. 8, 25. Asiaticis
oratoribus opimum et adipale genus dicendi; quippe verbis
ornatum et copiosum, vi sententiarum inferius.

habet tamen —— gaudeant] haec Bernhardy cum vi posita
dicit, ut admiratores Lysiae eidemque Catonis contemptores
pungantur; sed suspecta videntur. Tenuiter enim hic et
proprie dicuntur eadem, quae paulo ante elegantissima figura.

XVII. 65. gravior in laudando] huius rei testimonium
ex reliquiis Catonis petere non licet, nec veri similis est,
cum ille pro acerbitate ingenii minime propensus esset ad
laudandum3 ita hoc propter contrarium illud de acerbitate
vituperandi appositum videtur. Cetera autem in Catonis
laudem dicta illis scriptorum particuliS, quae adhuc exstant,
confirmantur.

66. Philisto] scripsit res Siculas et gesta Dionysii maioris
et minoris. Dionysius ep. ad Pompeium c. 5. ei tribuit vim et
densas vibratasque sententias: τὸ στρογγύλον καὶ πυκνὸν καὶ
εὔτονον καὶ ἐναγώνιον; eximias eius laudes habet Cicero
ad Q. Fr. II. 13. V. quae collegi Expll. ad de Or. II. 13, 57.

quod item [lysiae] improbabat haec Schuetzius et quodam
modo etiam Bernhardy, nec breviorem nec acutiorem esse
Lysiam dicens, ut posteriores eum potuerint obscurare. Sed
officere cum Demosthenes Lysiae dicitur, apud lectores et
studiosos dicitur officere: quippe effecit ille vi et ornatu
orationum, ut Lysias apud pauciores probaretur.

67. Catones] de hoc schemate dixi ad de Or. Ι. 48, 210.;
ante me Lambinus ad Bruti locum, ed. Klein. p. 66.

68. sanyuinem] figuram multis illustrat Goellerus ad
Cic. Orat. p. 183.

amatur] „singularem numerum praestare, quod Hyperidis
et Lysiae nomina quasi unam in notionem coeant, docet ob-
servatio Goerenzii in Acad. II. l. p. 2., cui locupletandae
profuerint Bentleius in Hor. Carm. IV. ll, 9. et Burmannus
in Virg· Aen. IV. 65l.“ Bernhardy.

et ut aptior stt οναιὶο] haec sic, ut solebant, ἀσυνδέτως
composita neminem offendisse utique miror. Nec seiungi

