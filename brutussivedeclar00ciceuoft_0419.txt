AD CIC. BRUTUM CAP. 58. 59. 60. :399

212. hic Scipio] Q. Caecilius Metellus Pius Scipio,
socer et collega Pompeii tertio consulatu a. 702, Bruti in
pontificatu. Interfecit se post pugnam ad Thapsum in Africa
a. 708. Pronepos erat P. Scipionis Nasicae Serapionis, qui
Ti. Gracchum interfecit, et adoptione Metelli Pii in eius
familiam venerat, qua re Cornelianum dici oportebat, nisi
antiquus etiam in nominibus Romanorum mos tunc iam oh-
literari coepisset. Stemmata Liciniorum Muciorum δι Scipio-
rum affinitates docentia Wetzelius dedit in Cic. Cat. Mai.

8. et 10.
LIX. 214. ut Sulpicium] Meyerus Augustum Matthiae

secutus, qui in diss. de anacoluthis apud Ciceronem p. 11.
huic exemplo diversissima contendit, orationem anacoluthon
esse putat3 quod, etsi dici potuit tn Sulptcto, tn Antonio, ut
ille vult, verum tamen non est. Subaudiendum enim verbum
vidimus.- quos (oratores) parum hts instructos artibus vidimus,
ut Sulpicium vidimus, ut Antonium.

215. paria -— superiora] paria pleraeque inventionis par-
tes dispositio memoria, superiora ars movendorum animorum
et actio gravis et ad commiserationem excitandam apta, quod
genus orationis Crassus sive natura sive consilio asperna-
batur dignitatis viri in re publica principis retinens.

LX. 216. quis loqueretur e lintre] notatur frequens et
concitata in utramque partem natatio, quae sunt verba Quin-
tiliani XI. 3, 129. Ciceronis narrationem in brevius con-
tractam apponentis. Sed ea nutatio minime speciem remi-
gantis praebet, ut Meyero visum, quem apud Helvetios suos
remigantem vidisse neminem veri simile, sed in lintre fluitante
stantis, qui, cum propter levitatem vacillet, etiam hominem
incerto vestigio niti cogit.

Gn.. Sicinius] tribunus plebis fuit Octavio et Curione
consulibus a. 678. De dicacitate eius testimonium insigne
habet Plutarchus Crasso c. 7.; attulit Meyerus.

217. produxisset] produxisset in contionem ibique di-
cendi potestatem dedisset3 sic recte explicabat Wetzelius
secundum Manutium ad Or. p. Sext. 50, 107. In concilio
enim tribuum non licebat dicere nisi tribunis solis; sed et

