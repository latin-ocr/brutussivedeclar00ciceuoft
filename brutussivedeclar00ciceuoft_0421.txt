 

Al) ClC. BRUTUM CAP. 60. 61. 62. 401

cum inveheretur] convicium in oratioue illatum Caesari
a Curione etiam Suetonius retinuit Caes. 52.

LXI.‘ 219. (plantum flagilii] quod tam turpiter se (le-
disset. Simili, sed paulo tamen diversa vi atomi dicuntur
flagitia Democriti N. D. Ι. 24, 66.; absurdum enim est cre-
dere atomos esse.

220. officium] non potest significare studium officii fa-
ciendi s. officiosum: hoc enim fere convenit eum dicendi
studio, quo Curio flagrasse statim dicitur. Puto officium dici
ut de clientibus solet, qui non modo salutatione matutina
prosequendo in forum et domum deducendo potentes viros,
quibus sese addixissent, honorabant, sed etiam causas suas
illis agendas deferebant. Hoc igitur dicit: Curionem satis
habuisse clientium, qui causas ad eum delaturi erant, dum
par fuisset agendo.

LXII. 221. G. Carbo] C. Papirius Carbo Arvina, filius
illius, quem Crassus orator damnavit. Is, cum tribunus
fuisset et in tribunatu eum M. Plautio Silvano collega legem
tulisset de civitate sociis danda, qui intra certum tempus
nomeu suum Romae profiterentur, ad praeturam pervenit
a. 669; solus Carbonum e re publica, ut ait Cicero Div.
IX. 21., ob eamque rem a Damasippo praetore cum multis
nobilibus, qui Sullae favebant, occisus a. 672. Tribunatus
eius anno 665 ponitur nec sane ante lex illa rogari potuit:
quanquam ex Ciceronis dieto Brut. 89, 305. consequi videtur
eum anuo ante fuisse in magistratu.

Q. Varius] uirida dictus ab obscuritate generis, Sucro-
nensis a loco, quo genitus est, homo vastus atque foedus,
v. Cic. de Or. I. 25, 117., Metellum Numidicum veneno,
M. Drusum tribunum ferro sustulisse creditus est: v. Cic. de
N. D. 111. 33, 81. Vellei. ΙΙ. 14, 1. Suet. Tib. 1. et 3.
Legis violentissimae in tribunatu a. 664 auctor fuit, ut, cum
bellum Italicum erupisset, quaereretur de iis, quorum con-
siliis socii adversus populum Romanum arma sumpsissent:
v. Asconium in Scaur. p. 22. Hac lege plurimi nobiles
causam dicere coacti et partim damnati3 M. Scaurus princeps
senatus, L. Philippus et Q. Pompeius consulares, P. Sulpicius

26

