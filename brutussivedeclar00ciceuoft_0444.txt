424 EXPLIGATIONES

loso urhis conditore ducens et Anicia (Plin. H. N. XXXIII. 1.);
Velitris Octavia (Suet. Oct. 1.); Lanuvio praeter Anniam
etiam Licinia Murenarum (Cic. Mur. 41, 90.); Atia Atinia
Voconia Aricinae erant (Suet. Aug. 4. Cic. Philipp. 111. 6, 16.);
Otacilia Benevento orta (Fest. p. 126).

LXXXVI. 296. Lysippus aiebat] ex illo aiebat sul)-
audiendus coniunctivus videtur, ‹lixeris3 quoniam quidem alere
illa temporis forma caret. Atticus igitur hoc dicit: de Crassi
et Antonii laudibus tibi assentior; sed non tamen isto modo
(i. e. ut tu eas exaggerasti), quasi recte dixeris suasionem
legis Serviliae tibi magistram fuisse, ut Lysippus ex Poly-
cleti Doryphoro sese artem didicisse dicebat. — De Dory-
phoro, quem propter membrorum habitum et rationes ac-
curatissime observatas κανόνα vocabant, non minus honorifice
Cicero iudicat Or. 2, 5., quam Quintilianus V. 12, 21.

LXXXVII. 297. pepulisti] assentior Bernhardyo pellere
translatum esse a chordis pulsis, quo ducat etiam initium,
quod sane, etsi exordium orationis nunquam significat, tamen
ut Graecorum προοίμιον ad similitudinem introductionis musi-
cae accommodari potuit, ut initium pellere sit idem qnod
προοιμιάζεσθαι. Sed non assentior pleniore quodam sono
disputationem gravem et copiosam inchoari dici, sed simpliciter
inchoari sermonem, cuius facilius sit initium quam exitum

reperire. Movere, ut Graecorum κινεῖν, eadem res dicitur
in dialogo de oratoribus c. 16.

299. ante dtoet] c. 78, 270.

300. st modo licebit] εἰρωνικῶς loquitur: licebat enim
re publica gerenda minime occupato, ut ipse dixit c. 71, 250.
Sed cavillatur iniquitatem temporum Caesarianorum, quasi
vel literis operam dari non sinant.

LXXXVIII. 301. memoria tanta] hanc plurimis locis
praedicat Cicero, velut de Or. III. 61, 261. Acad.11. l, 2.
Tusc. I. 24, 59, item Quintilianus X. 6, 4. et XI. 2, 24.

nullo referente] dubito an minus recte Bernhardyus de
causarum dicendarum inter plures partitione intellexerit, qna
sane accidebat, ut non adessent alio patrono vel etiam ad-
versario dicente: v. 57, 208. Sed rectius fortasse referre

 

