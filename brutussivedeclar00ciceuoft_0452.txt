4:32 EXPLICATIONES

genera dividit3 unum, quod numerorum concinnitati inepte
deditum plane otiosa verborum complementa sectetur, alterum
Hegesiae simile numeris fractis et minutis, tertium non tam
veritatis quam copiae et ubertatis in dicendo studiosum.

Milesius Aeschines] „solum vertere coactus est, cum
Pompeium immodica libertate perstrinxisset: v. Strab. xlv.
p. 635. Idem πολιτικὸς συγγραφεὺς dicitur Diogeni Laertio
11.64. Inter bonos declamatores retulit Seneca Controv.1.8.“
Meyer.

326. oratio —— vibrans] sumptum simile ab hastarum
et pilorum iaculatione, quae, cum librata et contorta feruntur,
maximam vim ex celeritate nanciscuntur: cf. Toupium in Longi-
num p. 306. Weiskii. Proprie dixit Plinius Panegyrico 13:
cum »- siquod (telum) darius accipienti videretur, ipse vibrares.
Translate de vi sententiarum fulminis instar animum ferientium
in primis decore dicitur vibrare. Quintilianus X. 1, 60: summa
in hoc (Archilocho) vis elocutionis, cum validae tum breves
vibrantesque sententiae. XII. 9, 3: at si iuris anfractus aut
eruendae veritatis latebras adire coyetur (oratio), non obequita-
bit nec illis vibrantibus incitatisque sententiis tanquam missilibus
utetur. Hinc iaculari vibrantes sententias duxit commode lo-
cutus idem scriptor XI. 3, 20: adiicias licet eos, qui sen-
tentias vibrantes digitis iaculantur. Et de maledictorum in-
sectatione IX. 2, 79: ut si pater —— iacularetur in uxorem
obliquis sententiis. Adde Saleium Bassum sive quis alius car-
men in Pisonem scripsit v. 57: densaque vibrata ‘iaculari ful-
mina lingua. Apud Ciceronem autem vibrari et, quod affine
est, contorqueri maxime usitata sunt de numerorum apta con-
clusione, quae cum fulmine vi caelesti contorto comparantur.
Or. 70, 234: cuius (Demosthenis) non tam vibrarent fulmina
illa, nisi numeris contorta ferrentur: i. e. non ea vi ferirent:
quo loco utitur Quintilianus IX. 4, 55. Similiter Plinius dixit
contorquere Epp. V. 20, 4: (Graeci) frigidas periodos vino
spirita contorquent. Et Quintilianus X. 7, 14: cum infelix=
illa verborum cavillatio accessit -—‚ non potest ferri contorta
vis. Vis enim sententiarum augetur numeris accedentibus, ut
Cicero in Oratore et ex eo Quintilianus Ι. c. pronuntiaverunt:

